cat_id,train_text
5,هدف گذاری رساندن رتبه فضای کسب و کار از 140 به 88 / اخذ مجوز از 319 به 16روز کاهش یابد \r\n به گزارش خبرنگار اقتصادی خبرگزاری فارس ، در بخش دوم همایش بهره وری و فضای کسب و کار چالش ها، فرصت ها و راهکارها با حضور کارشناسان اقتصادی و مسئولان اجرایی از جمله سیدحمید کلانتری معاون امور تعاون وزارت تعاون کار و رفاه اجتماعی، علی اصغر توفیق معاون آموزش، پژوهش و فناوری وزیر صنعت معدن و تجارت، داود محمدی نائب رئیس اول کمیسیون اصل 90 مجلس، آل اسحاق رئیس اتاق بازرگانی صنایع معادن و کشاورزی تهران برگزار شد. \r\n\r\n در ادامه معاون وزیر صنعت با بیان اینکه 40 درصد GDP در بخش صنعت است و در فضای کسب و کار چندین عامل وجود دارد که از جمله آن شروع کسب و کار، مجوز، مالکیت ها، پشتیبانی از سرمایه، مالیات، توسعه فعالیت، تجارت فرامرزی، ضمانت ها، انرژی، اعتبارات حضور دارند تا یک کسب و کار موفق ایجاد شود و اگر این موضوعات نباشد سرعت کار پایین خواهد آمد. \r\n\r\n وی ادامه داد: در وزارت صنعت این عوامل برنامه ریزی شده و اکنون برای شروع کسب کار 8 مرحله وجود دارد که در کانادا یک مرحله است و بنا داریم این مراحل را که 16 روز زمان می برد کاهش دهیم. \r\n\r\n توفیق با اشاره به اینکه در اخذ مجوزها 16 مرحله وجود دارد تصریح کرد: اکنون در کشورهای جنوب شرق آسیا 6 مرحله است و در حقیقت 319 روز کاری زمان می برد که یک مجوز صادر شود در حالی که سنگاپور 26 روز است. \r\n\r\n به گفته معاون وزیر صنعت در موضوع تجارت فرامرزی که شامل صادرات و واردات می باشد یک تاجر برای این بند باید طی یک مرحله کارت بازرگانی بگیرد که خود مجوزی برای انجام صادرات و واردات است. همچنین فرایندهای دیگری از جمله تائید عدم ساخت ال سی و ارز و نوع کالا گفته شود پس از آن کالا در گمرک متوقف شده و مجوزها بررسی می شود. بنابراین در تجارت فرامرزی 17 سازمان در گیر بوده و به همین علت پنجره واحد تجارت فرامرزی ایجاد شده تا همه چیز تحت یک سامانه الکترونیکی بررسی و نظارت صورت گیرد. \r\n\r\n وی ادامه داد: در وزارت صنعت تجارت و معدن هدف گذاری کردیم که جایگاه فعلی ایران در فضای کسب و کار دنیا که رتبه حدود 140 است به 88 کاهش یابد و در نهایت ارتقا یابیم. \r\n\r\n در ادامه داود محمدی نائب رئیس کمیسیون اصل 90 با اشاره به اینکه مبانی قانونی برای ایجاد بهره وری وجود دارد اظهار داشت: باید عواملی دست به دست هم بدهند تا بهره وری محقق شود از برنامه دوم برای دستگاه ها و ارتقاء بهره وری از محل یک درصد هزینه های جاری پیش بینی شد اما چون قانون این موضوع را تکلیف نکرده به صورت درست عملی نشده است. \r\n\r\n وی ادامه داد: در برنامه سوم بهره وری وجود نداشت و در قالب اصلاح ساختاری اداری فعالیت های اقتصادی و توسعه علوم و فناوری پیش بینی شده بود. همچنین در برنامه چهارم موضوع بهره وری به صراحت آمده است و در حقیقت اولین برنامه ای که به اهداف کمی و کیفی به آن پرداخت و مباحثی در سطح ملی و استانی برای عوامل تولید در نظر گرفته شده و در نهایت عوامل بهره وری که 29.7 درصد در نظر گرفته شده بود 20 درصد آن از محل بهره وری محقق شد. \r\n\r\n همچنین در برنامه پنجم تشکیل سازمان ملی بهره وری و استاندارد تعیین شده و سهم بهره وری از عوامل تولید مشخص شده است. \r\n\r\n وی به سه مؤلفه اصلی در بخش بهره وری اشاره کرد و گفت: از نگاه 312 تشکل اقتصادی دریافت تسهیلات، ضعف بازار سرمایه برای تامین منابع مالی تولید و سرمایه گذاری، مفاسد اقتصادی و ضعف نظام توزیع به ترتیب مهمترین عوامل مؤثر در این موضوع هستند. و آمارها نشان می دهد در اکثر شاخص های بهره وری از میانگین پایین تر هستیم. \r\n\r\n در ادامه رشید کابلی عضو هیأت علمی دانشگاه اصفهان با طرح این سؤال که آیا موانع مالیاتی بهبود حاصل شده است، گفت: بسیاری از واحدهای تولیدی در شهرک های صنعتی در حال ورشکسته شدن هستند و یکی از مشکلات مالیات است. از لحاظ مدیریت منابع بهره وری خوب است اما در ساختارها مشکل وجود دارد چون بهره وری تبدیل به فرهنگ نشده است. \r\n\r\n همچنین یحیی آل اسحاق رئیس اتاق بازرگانی تهران در این نشست گفت: برای اینکه بتوان بهره وری را افزایش داد نیاز است تا فضای کسب و کار و بهره وری را بشناسیم و تحلیل درست از فضای موجود ارائه کنیم که خود تحت تاثیر عوامل مختلف است. \r\n\r\n وی ادامه داد: عوامل خارجی شامل استراتژی ها، سیاست ها، تعاملات، وضعیت اقتصادی و سیاسی با دنیا است و دوم روابط حاکم بر بازی داخلی و خارجی بوده و سومین عامل مباحث داخلی و ساختارها هستند. \r\n\r\n در پایان حمید کلانتری به موضوع بهره وری در کشور پرداخت و گفت: بهره وری در کشور وضعیت خوبی ندارد. علیرغم اینکه در برنامه های توسعه ای چهارم و پنجم این موضوع پی بینی شده و قرار است یک سوم رشد از این محل باشد. \r\n\r\n وی ادامه داد: در سال های پایانی دولت دهم این مباحث بدتر شده و رشد اقتصادی منفی شد. در حالیکه برای رسیدن به میانگین رشد که 2.5 درصد است، فاصله داریم. \r\n\r\n انتهای پیام/ب
5,رتبه فولادمبارکه در شرکتهای برتر کشور \r\n در هفدهمین دوره رتبه بندی شرکتهای برتر کشور ((IMI-100، فولادمبارکه اصفهان در بین 500 بنگاه صنعتی و اقتصادی موفق ایران در بخش فلزات اساسی رتبه اول را به خود اختصاص داد. \r\n\r\n به گزارش تابناک در این همایش که با حضور رئیس کمیسیون صنایع و معادن مجلس شورای اسلامی، مشاور وزیر و رئیس مرکز روابط عمومی و اطلاع رسانی وزارت صنعت، معدن و تجارت و جمعی از مدیران شرکتهای برتر کشور، مسئولین و سیاستگذاران صنعتی و اقتصادی کشور برگزار گردید، شرکت های برتر کشور، در گروه های 29 گانه معرفی و از آنها تقدیر بعمل آمد. \r\n\r\n بنابراین گزارش گروه شرکت فولادمبارکه اصفهان علاوه برکسب رتبه اول گروه فلزات اساسی در بین شرکت های حاضر در بالاترین ارزش بازار رتبه سوم و در بالاترین ارزش افزوده رتبه چهارم و در بیشترین سود رتبه پنجم را به خود اختصاص داد. \r\n\r\n در ادامه این همایش مجید درویش، مدیر مرکز رتبه بندی شرکت های برتر در مورد مهم ترین اهداف رتبه بندی گفت: تولید اطلاعات در مورد بنگاه ها و شفاف سازی فضای کسب و کار، رتبه بندی شرکت ها از نظر میزان اثرگذاری در اقتصاد و گسترش رقابت سه هدف کلیدی انجام رتبه بندی شرکت های برتر ایران است. \r\n\r\n ایشان اهمیت رتبه بندی IMI-100 برای بنگاه های اقتصادی را یکی شناسایی جایگاه شرکت بین 500 شرکت برتر و وضعیت رقابتی آن بیان داشت و گفت: این شناسایی به بنگاه ها کمک می کنند تا از جایگاه خود بین 500 شرکت بزرگ کشور آگاه شوند و درباره وضعیت خود و مقایسه با رقیبان، شناخت شفاف و دقیقی پیدا کنند و آثار فعالیت شان را بر وضعیت رقابتی خود مشاهده نمایند ضمن اینکه این رتبه کمک به شرکت ها در توسعه برند ملی و بین المللی آنها خواهد داشت و شرکت ها باقرارگرفتن در فهرست شرکت های برتر ایران شهرت، اعتبار و برند خود را ارتقاء می دهند. \r\n\r\n دبیر این همایش، تدوین برنامه های استراتژیک شرکت ها را از دیگر موارد با اهمیت در رتبه بندیIMI-100 برشمرد و گفت: روند رتبه بندی در سالهای مختلف، اطلاعات ارزشمندی را دراختیار تحلیل گران مالی و استراتژیک شرکت قرار می دهد که منابع موثقی برای تدوین استراتژی های شرکت ها خواهند بود. \r\n\r\n در این همایش همچنین دکتر رضا رحمانی، رئیس کمیسیون صنایع و معادن مجلس شورای اسلامی با بیان اینکه در دنیا این برندها و شرکت ها هستند که با همدیگر رقابت می کنند، بر تسهیل و بهبود فضای کسب و کار تأکید کرد. \r\n\r\n وی با اشاره به نتایج حاصله از ارزیابی های بعمل آمده از تشکل های اقتصادی پیرامون مؤلفه های ملی محیط کسب و کار در ایران، گفت: به اعتقاد فعالان اقتصادی دریافت تسهیلات از بانک ها، ضعف بازار سرمایه برای تأمین مالی تولید و وجود مفاسد اقتصادی سه چالش اصلی فعالیت اقتصادی در کشور است. \r\n\r\n بنا بر این گزارش در این همایش دکترعلی محمد گودرزی مشاور وزیر صنعت، معدن و تجارت، با ارائه پیام محمدرضا نعمت زاده، وزیر صنعت، معدن و تجارت گفت: توسعه صنعتی هدف بزرگی است که رفاه و امنیت و قدرت چانه زنی در مجامع بین المللی را برای ما به ارمغان می آورد. \r\n\r\n مشاور وزیر و رییس مرکز روابط عمومی و اطلاع رسانی وزارت صنعت، معدن و تجارت تأکید کرد: هنوز با به کارگیری فناوری های کهنه، گرفتاری داریم و نمی توانیم در بازارهای بین المللی حضور یابیم؛ چون دارایی های ما در خدمت اقتصاد صادرات گرا نیست. \r\n\r\n وی اضافه کرد: وزیر صنعت، معدن و تجارت از مجامع علمی و سازمان مدیریت صنعتی درخواست دارد که بتوانند بر اساس تجزیه و تحلیل نتایج این رتبه بندی، سیاست های صنعتی کشور را به عنوان قطب نما تبیین کنند. \r\n\r\n رئیس مرکز روابط عمومی و اطلاع رسانی وزارت صنعت، معدن و تجارت گفت: وزیر صنعت اعتقاد دارد به قدری تجربه در سازمان مدیریت صنعتی انباشته شده که زمان آن رسیده نه تنها این شرکت خدمات خود را در خارج از مرزهای کشور ارائه کند، بلکه در سیاست گذاری توسعه صنعتی کشور نیز نقش جدی داشته باشد. \r\n\r\n مشاور وزیر صنعت، معدن و تجارت میزان سرمایه گذاری100 شرکت برتر جهان در زمینه تحقیق و توسعه (R&D) طی سال 2013 را حدود 208 میلیارد دلار عنوان کرد و گفت: سهم اندک ما از تحقیق و توسعه هرگز نمی تواند به نخبگان انگیزه بدهد تا دانش خود را به کار گیرند. \r\n\r\n گفتنی است: در پایان مراسم از شرکتهای برتر در بخشهای مختلف تقدیر بعمل آمد و لوح شرکت برتر در بخش فلزات اساسی به مهندس فرزاد ارزانی معاون تکنولوژی شرکت فولاد مبارکه اعطاء شد.
5,نیازمند توسعه بورس اوراق بهادار برای هدایت نقدینگی جامعه هستیم \r\n به گزارش خبرگزاری فارس از مشهد به نقل از روابط عمومی خانه صنعت، معدن و تجارت خراسان رضوی ، حسن حسینی با بیان اینکه عرضه عمومی سهام به مردم باید تحت نظارت بورس باشد، اظهار کرد: آنچه که در سال های اخیر در رشد دلالی سهام موثر بوده است، معلول نبود بازار سرمایه مناسب و از سوی دیگر سودای کسب سود بی زحمت در برخی از شهرهای کشورمان از جمله مشهد بوده است. \r\n\r\n رئیس خانه صنعت، معدن و تجارت خراسان رضوی افزود: در سال های اخیر شاهد ایجاد و آغاز به کار بنگاه های متعدد واسطه ای در این شهر بوده ایم که بدون نظارت خاصی به شهروندان سهام می فروختند. \r\n\r\n وی ادامه داد: این موضوع که با جو روانی ایجاد شده از سوی واسطه ها همراه بود، سبب شد تا بخش عمده ای از سرمایه ها به جای به کارگیری در بخش های مفید جامعه سر از بخش های دلالی در آورد و خیلی زود سودای ثروت باد آورده خرید و فروش سهام را به تبی فراگیر تبدیل کرد. \r\n\r\n حسینی تصریح کرد: نکته جالب در این ماجرا افزایش مداوم قیمت سهام بدون مکانیزم های اقتصادی آن هم در شرایط رکود بود که البته با اقدام به موقع قضایی علاوه بر توقف این روند که در آینده نزدیک برای خریداران خود مخاطرات زیادی را به همراه می آورد، از ادامه فعالیت این مراکز معاملات سهام نیز جلوگیری به عمل آمد. \r\n\r\n وی در تحلیل رویدادهای اخیر خاطرنشان کرد: به دلیل ضعف بازار سرمایه در شهری با شاخص های اقتصادی کلان شهر مشهد و نیز عدم اتخاذ تدابیر مناسب برای جذب نقدینگی سرگردان موجود در جامعه، شاهد حرکت مخرب نقدینگی سرگردان از بازاری به بازار دیگر بوده ایم؛ سیل ویرانگری که هر بار یک بازار را هدف قرار می دهد. \r\n\r\n حسینی گفت: بررسی های انجام شده توسط کارشناسان خانه صنعت، معدن و تجارت خراسان رضوی نشان می دهد در سال های اخیر هیچ فکری برای جذب نقدینگی سرگردان در این کلان شهر نشده و به همین دلیل شاهدیم که این سرمایه ها گاه از بازار طلا، سکه سر در می آورد و گاه از بازار ارز و مسکن و در سال های اخیر در مراکز خرید و فروش سهام! \r\n\r\n رئیس خانه صنعت، معدن و تجارت خراسان رضوی ادامه داد: پژوهش های کارشناسان خانه صنعت بر این نکته تاکید دارد برای هدایت نقدینگی، بورس اوراق بهادار در کشور به ویژه در کلانشهرها نیازمند توسعه است، چنانچه این اتفاق به نحو مطلوبی محقق شود، علاوه بر جایگزینی و رشد فرهنگ سهام داری به جای دلال بازی سهام شاهد چند رویداد مهم هستیم. \r\n\r\n وی افزود: نخست اینکه مردم با علاقه بیشتری سرمایه های خود را به جای فعالیت های کاذب و واسطه ای به بورس تزریق می کنند؛ دوم اینکه با تقویت شرکت های بورسی، بازار سرمایه اقدام به تجهیز منابع مورد نیاز فعالان اقتصادی و بخش های تولیدی می کنند که این اقدام رونق تولید، توسعه بازار کار و جذب نیروهای جدید و کاهش صف بیکاران را به همراه دارد. \r\n\r\n حسینی خاطرنشان کرد: با توسعه بورس و حرکت سرمایه های مردمی به این بخش ضمن حذف بداخلاقی های اقتصادی، شاهد تلاش بیشتر شرکت ها برای کسب شرایط عضویت در تالار شیشه ای و درنتیجه حذف معاملات سهام خارج از بورس خواهیم بود. \r\n\r\n انتهای پیام/3138/ط
5,تحلیل رشد اقتصادی 6 ماهه اول 93/ پروژه های عمرانی دولت موجب رشد سرمایه گذاری بخش ساختمان شد \r\n به گزارش خبرگزاری فارس به نقل از روابط عمومی بانک مرکزی، پیمان قربانی میزان تولید ناخالص داخلی کشور در شش ماهه اول سال 1393 (به قیمت پایه ثابت سال 1383) را هزار و بیست و سه هزار میلیارد ریال اعلام و تصریح کرد: رشد متغیر مزبور نسبت به 6 ماهه اول سال 1392 معادل 4.0 درصد بوده است. \r\n\r\n وی با اشاره به رشد تولید ناخالص داخلی بر حسب فعالیتهای اقتصادی افزود، در شش ماهه نخست سال 1393، گروه کشاورزی معادل 3.2 درصد، گروه نفت معادل 9.2 درصد، گروه صنایع و معادن معادل 7.2 درصد و گروه خدمات معادل 2.5 درصد رشد را تجربه کرده اند؛ این در حالی است که در دوره مشابه سال گذشته (شش ماهه اول سال 1392) تمامی گروه های اقتصادی به غیر از گروه کشاورزی از رشد منفی برخوردار بوده اند. \r\n\r\n معاون اقتصادی بانک مرکزی در خصوص رشد گروه های مختلف اقتصادی نیز اظهار داشت: در فصل تابستان 1393، گروه کشاورزی معادل 3.2 درصد، گروه نفت معادل 10.7 درصد، گروه صنایع و معادن معادل 7.2درصد و گروه خدمات نیز معادل 1.9 درصد رشد داشته اند. \r\n\r\n معاون اقتصادی بانک مرکزی با یادآوری رشد منفی تولید ناخالص داخلی طی سال های 1391 و 1392 گفت: در سال های مزبور، اقتصاد کشور 8 فصل متوالی انقباض را تجربه کرد و رشدهای بدست آمده در سه ماه و شش ماهه سال 1393 گواه این ادعاست که اقتصاد در مسیر بازیابی توان از دست رفته خود قرار گرفته است. \r\n\r\n قربانی با مقایسه حجم تولید ناخالص داخلی (به قیمت های ثابت سال 1383) در فصل تابستان سال های 1390 و 1393، میزان متغیر مزبور در فصل دوم سال 1393 را معادل 543 و در فصل دوم سال 1390 معادل 581 هزار میلیارد ریال اعلام کرد و اظهارداشت: تولید ناخالص داخلی به قیمت های ثابت سال 1383 در فصل دوم سال 1393 همچنان به میزان 6.5 درصد از رقم مشابه آن در سال 1390 کمتر است. \r\n\r\n وی با اشاره به نقش تاثیرگذار نظام بانکی در زمینه خروج از رکود خاطرنشان کرد: از مجموع 1772.5هزار میلیارد ریال تسهیلات پرداخت شده در هفت ماهه منتهی به مهر 1393، حدود 60 درصد از تسهیلات پرداخت شده با هدف تامین سرمایه در گردش واحدهای تولیدی پرداخت شده است که البته نسبت مزبور در بخش صنعت و معدن به رقم قابل توجه 79.4 درصد بالغ شده است. \r\n\r\n معاون اقتصادی بانک مرکزی در خصوص تجدید نظر در رشد اقتصادی 4.6 درصدی فصل اول و تقلیل آن به رقم 4.4 درصد نیز اشاره کرد: ارقام تولید ناخالص داخلی فصلی محاسبه شده، ارقامی مقدماتی و قابل تجدید نظر است؛ لذا بر اساس دریافت برخی آمارهای جدید، رشد تولید ناخالص داخلی به قیمت های ثابت سال 1383 در فصل اول سال 1393 از 4.6 درصد به 4.4 درصد تعدیل شده است. \r\n\r\n قربانی در خصوص بالا بودن میزان رشد اقتصادی 4.4 درصد فصل اول سال 1393 نسبت به رشد 3.7 درصدی فصل دوم سال 1393 گفت: اقتصاد ایران بیشترین انقباض را در فصل اول سال 1392 تجربه کرد؛ به طوریکه رشد اقتصادی کشور در فصل اول سال 1392 در سطحی معادل 4.1- درصد قرار گرفت؛ این در حالی است که متغیر مزبور در فصل دوم سال 1392 رشدی معادل 0.9- درصد را تجربه کرد. بر همین اساس و همان گونه که قبلاً نیز اعلام شد، رشد فصل های پس از فصل بهار در سال 1393 به طور طبیعی باید ملایم تر از رشد آن در بهار 1393 باشد. از این رو و مطابق با انتظارات پیشین، رشد تولید ناخالص داخلی (به قیمت های ثابت سال 1383) در فصل دوم 1393 اندکی نسبت به فصل اول کاهش یافت و به رقم 3.7 درصد رسید. \r\n\r\n معاون اقتصادی بانک مرکزی با اشاره به رشد تولید ناخالص داخلی (به قیمت های ثابت سال 1383) بر حسب اقلام هزینه نهایی، به رشد 3.7 درصدی مصرف خصوصی و 3.3 درصدی مصرف دولتی در نیمه اول امسال اشاره کرد و افزود: مصرف خصوصی از طرح بودجه خانوار مدیریت کل آمارهای اقتصادی بانک مرکزی استخراج شده و نشان گر مصرفی است که خانوارها انجام می دهند. \r\n\r\n قربانی مخارج دولت را دارای دو بخش مصرفی و سرمایه گذاری عنوان و تصریح کرد: مصارف دولت در 6 ماهه اول سال 1393 معادل 3.3 درصد رشد داشته است. \r\n\r\n وی به رشد 15.8 درصدی سرمایه گذاری در کشور (بخش دولتی و خصوصی) در 6 ماهه اول سال 1393 اشاره و آن را در مقایسه با رشد 16.5- درصد مقطع مشابه سال گذشته (شش ماهه نخست سال 1392) مثبت ارزیابی کرد و گفت: سال گذشته اقتصاد کشور روندی نگران کننده در بحث سرمایه گذاری را تجربه می کرد که خوشبختانه این روند به سمت مثبت اصلاح شده است. \r\n\r\n وی با تاکید بر اهمیت سرمایه گذاری در کشور خاطرنشان کرد: استمرار رشد اقتصادی بدون توجه به تشکیل سرمایه ثابت ناخالص در کشور، بی معنا خواهد بود؛ لذا برای اینکه بخواهیم رشدی پایدار در اقتصاد را تجربه کنیم؛ ضرورتاً می بایست، سرمایه گذاری مناسب در اقتصاد صورت گرفته و رشد آن در سطحی قابل قبول و در حال بهبود قرار گیرد. \r\n\r\n معاون اقتصادی بانک مرکزی با اشاره به اجزای سرمایه گذاری در کشور، رشد سرمایه گذاری در بخش ماشین آلات و ساختمان در 6 ماهه اول سال 1393 را معادل 15.8 درصد عنوان کرد و افزود: رشد سرمایه گذاری در بخش ماشین آلات در فصل اول سال 1393 معادل 17 درصد و در فصل دوم معادل 14.7 درصد بوده است. \r\n\r\n وی با اشاره به رشد قابل توجه سرمایه گذاری در بخش ساختمان در فصل دوم سال 1392، رشد متغیر مزبور در فصل تابستان 1393 را معادل 33.0 درصد عنوان کرد و گفت: نسبت به رشد آن در فصل نخست سال 1393 (4.1- درصد) افزایش قابل توجهی نشان می دهد. \r\n\r\n وی در پایان اظهار داشت: رشد قابل توجه سرمایه گذاری در بخش ساختمان در فصل تابستان سال 1393، عمدتاً از افزایش مخارج عمرانی دولت نشات گرفته است. \r\n\r\n انتهای پیام/
5,تحلیل اقتصادی حلقه های زنجیره ارزش سنگ آهن \r\n بهرام شکوری \r\n نایب رئیس هیات مدیره انجمن تولیدکنندگان و صادرکنندگان سنگ آهن ایران \r\n آهن حلقه اولیه ایجاد و توسعه صنعت در دنیا است و اهمیت تولید و به کارگیری آن در عرصه های مختلف صنعتی بر کسی پوشیده نیست. به جرات می توان گفت آهن در تولید هر محصول ساخته دست بشر نقش کلیدی دارد. این نقش اساسی را هم می توان در تجهیزات و ماشین آلات تولید و هم در محصولات نهایی از جنس آهن در بازار مصرف مشاهده کرد. طبق تحقیقات انجام شده در آمریکا، هر فرد آمریکایی با متوسط عمر 78 سال حدود 11 تن آهن مصرف می کند و با توجه به نرخ رشد جمعیت جهان و این نیاز رو به رشد می توان گفت نیاز به تولید آهن همچنان امری بدیهی است. صنعت فولاد بزرگ ترین مصرف کننده سنگ آهن و در واقع صنعت واسطه انتقال آهن از حالت دانه بندی و کنسانتره به مشتقات فولادی و قابل استفاده در دیگر صنایع است، بنابراین اهمیت فولاد نیز به عنوان پل ورود به دیگر صنایع کاملا واضح و مبرهن است. \r\n\r\n به رغم لازم و ملزوم بودن زنجیره تولید آهن و فولاد، متاسفانه توجه خاص دولت به صنعت فولاد(به عنوان یکی از حلقه های زنجیره ارزش سنگ آهن) سبب عدم توجه به رشد دیگر حلقه های این زنجیره شده و این عامل اگر در کوتاه مدت تاثیر چندانی بر کل زنجیره نداشته باشد، حتما در بلندمدت حلقه های بعدی را دچار معضل خواهد کرد. سیاست های دولت برای افزایش تولید فولاد سبب توجه خاص مسوولان به این بخش شده است بدون اینکه زمینه مساعد را برای تولید این محصول از حلقه آغازین آن یعنی استخراج سنگ آهن آغاز کنند. در ایران بخش معادن و صنایع فولاد به صورت دو بخش کاملا مجزا از هم فعالیت می کنند اما برخلاف این استقلال، این دو بخش کاملا به هم وابسته بوده و هدف گذاری یکی متاثر از دیگری است. براساس سند چشم انداز بیست ساله کشور مبنی بر تولید 55 میلیون تن فولاد در سال 1404 نیاز به تامین زیرساخت ها و مهیا نمودن شرایط و مواداولیه برای این میزان تولید است. در حال حاضر مواد اولیه مورد نیاز صنایع فولاد از جمله سنگ آهن صرفا از طریق سنگ آهن استخراج شده توسط معادن داخلی تامین می شود اما سیاست گذاری های ناپایدار و بازدارنده داخلی همچون اخذ بهره مالکانه از معادن و خریداری سنگ آهن به قیمتی کمتر از قیمت جهانی در بازار داخل مانع از تداوم تولید حلقه اولیه و مبنای تولید فولاد شده است. از طرف دیگر بازار ناپایدار و نزولی جهانی سنگ آهن نیز مزید بر علت شده است به طوری که در این بازار قیمت سنگ آهن از سپتامبر 2013 تا سپتامبر 2014 حدود 60 دلار افت قیمت داشته و این عامل انگیزه سرمایه گذاری و توسعه در حلقه های این زنجیره را کم کرده است. مشکلات فوق و عدم توازن تقسیم سود در زنجیره ارزش سنگ آهن تا فولاد سبب شده تا تولید سنگ آهن داخل صرفه اقتصادی نداشته و حتی منجر به تعطیلی بعضی معادن کوچک شود و معادن بزرگ را نیز با حاشیه سود بسیار اندک مواجه سازد. وضعیت نابسامان بازار داخلی و جهانی سنگ آهن و فولاد ایجاب می کند تا نگاهی به وضعیت تولید، قیمت تمام شده و فروش حلقه های زنجیره ارزش سنگ آهن داشته باشیم و نقاط قوت و ضعف هر حلقه را جهت بهبود شرایط تولید و فروش شناسایی کنیم. عوامل موثر در زنجیره ارزش سنگ آهن تا فولاد را می توان در هفت دسته طبقه بندی کرد:1- سرمایه، 2- تکنولوژی، 3- مواد خام، 4- انرژی، 5- نیروی انسانی، 6- زیرساخت ها 7- بازار مصرف. ایران در هر یک از این بخش ها دارای مزیت نسبی است. به عنوان مثال ایران از نظر ماده خام این زنجیره یعنی سنگ آهن با 5/ 2 میلیارد تن ذخیره در جایگاه یازدهم جهانی قرار دارد و ذخایر سنگ آهن داخلی و استخراج آن می تواند پاسخگوی نیاز صنایع فولاد باشد، همانطور که تاکنون این طور بوده و علاوه بر تامین نیاز داخل مازاد تولید نیز در بخش صادرات وارد شده است. اما برای بهتر نشان دادن وجود این نعمت اگر فرض را بر نداشتن ذخایر داخلی بگذاریم، با توجه به اهمیت صنایع فولاد در کشور، برای تولید آن نیازمند واردات ماده اولیه یا فرآورده های حلقه های بعدی زنجیره هستیم. نزدیک ترین کشور تولید کننده همه حلقه های زنجیره ارزش سنگ آهن تا فولاد به ایران، کشور هند است و واردات از آن بنا به نزدیکی به ایران به صرفه تر از واردات از دیگر کشورهای تولیدکننده است. \r\n طبق برخی آمارها قیمت محصولات تولید داخل تا قبل از فولاد همگی ارزان تر از واردات محصول مشابه از هند است و از این نظر ایران از مزیت رقابتی ارزان تر بودن مواد اولیه هر حلقه برخوردار است. اما متاسفانه به رغم این مزیت مشاهده می شود فولاد تولید داخل با قیمتی بیشتر از قیمت فولاد وارداتی تولید می شود و حتی بیشترین قیمت فروش را نسبت به سایر رقبای خود دارد. عامل تاثیرگذار دیگر در تولید فولاد، تامین انرژی است. ایران چه با درنظر گرفتن سوبسید و چه بدون آن کمترین هزینه را برای برق و گاز پرداخت می کند. اگر شرایط تولید فولاد فعلی کشور را با نرخ متوسط قیمت های اروپا محاسبه کنیم مشاهده می شود، قیمت فروش فولاد با احتساب همه هزینه های دخیل در تولید به نرخ ایران 365 دلار و به نرخ متوسط قیمت های اروپا بیش از700 دلار خواهد شد که این افزایش دو برابری قیمت نشان از عدم قدرت رقابتی در قیمت محصولات فولادی ایران در بازارهای جهانی دارد. \r\n سومین عامل تاثیرگذار در تولید این زنجیره سرمایه گذاری است. مقایسه میزان سرمایه گذاری در حلقه های زنجیره نشان می دهد بیشترین سرمایه گذاری در بخش فولاد و کمترین مقدار در بخش سنگ آهن دانه بندی و پس از آن سنگ آهن کلوخه صورت گرفته است، درحالی که طبق بررسی های انجام شده سنگ آهن دانه بندی ارزش افزوده ای معادل 138 درصد دارد و فولاد ارزش افزوده ای معادل 72 درصد تولید می کند. \r\n برای بررسی بهتر شرایط فعلی کشور در وضعیت سرمایه گذاری و توجیه اقتصادی هر یک از حلقه های زنجیره ارزش سنگ آهن، لازم دیدیم که یک پکیج کامل از زنجیره ارزش سنگ آهن تا فولاد را مدل سازی اقتصادی کنیم تا مشخص شود در شرایط فعلی کدام یک از این حلقه ها شرایط بهتری برای سرمایه گذاری دارد و در کدام یک از این حلقه ها مشکل داریم تا برای مدیریت هرچه بهتر آن با توجه به سند چشم انداز 1404 گام های مهمی برداریم. بررسی میزان سودآوری NPV و نرخ بازگشت سرمایه IRR در هر یک از حلقه های زنجیره ارزش سنگ آهن نشان می دهد تنها سه حلقه اول زنجیره یعنی تولید کلوخه، تولید سنگ آهن دانه بندی و تولید کنسانتره دارای توجیه اقتصادی بوده و برای سرمایه گذاری مناسب است و حلقه های بعدی براساس عدم بازگشت سرمایه کافی و منفی شدن ارزش خالص فعلی سرمایه آن، توجیه اقتصادی ندارند. عامل دیگر موثر در این زنجیره، بازار مصرف است. طبق پیش بینی برنامه پنجم توسعه، تولید فولاد در سال 1404 بیش از نیاز داخل است و اهداف صادراتی برای آن در نظر گرفته شده است. ایران به لحاظ شرایط جغرافیایی، همسایگی کشورهای حوزه خلیج فارس و نزدیکی به منطقه منا به عنوان بزرگ ترین واردکننده فولاد(حدود 40 میلیون تن) و منطقه ECO بازار مصرف بالقوه ای با جمعیت حداقل460 میلیون نفر (بدون احتساب کشور ترکیه) دارد. با در نظر گرفتن متوسط 200 کیلوگرم سرانه مصرف فولاد جهان، نیاز فولاد منطقه بیش از 90 میلیون تن خواهد بود و این بازار وسیع می تواند حجم صادرات ایران را به خود اختصاص دهد. پس مشاهده می شود از نظر بازار مصرف نیز در زنجیره مشکلی وجود ندارد و تنها نیازمند اصلاح زیرساخت های موجود و فراهم کردن شرایط تولید بیشتر هستیم. با توجه به مشکلات اقتصادی موجود و وابستگی اقتصاد کشور به نفت و بازار نزولی نفت، می توان با تولید استاندارد فولاد و بهره وری کامل در این زمینه کشور را از صادرات نفتی تا حدی بی نیاز کرد و اگر به تولید 55 میلیون تنی فولاد دست یابیم، بیش از 65درصد درآمد حاصل از فروش نفت کنونی برای کشور حاصل می شود. بنابراین سرمایه گذاری در بخش معدن و حلقه های زنجیره ارزش سنگ آهن می تواند ایران را از وجوه حاصل از فروش نفت خام بی نیاز گرداند و درآمد کشور را از تک قطبی بودن و وابستگی شدید به درآمدهای نفتی بی نیاز کند. این مهم جز با اهمیت دادن به هر یک از حلقه های زنجیره ارزش سنگ آهن میسر نمی شود. در این حالت توجه دولت به سرمایه گذاری در امر اکتشاف معادن سنگ آهن به عنوان شروع کننده این زنجیره بسیار مهم است. ریسک سرمایه گذاری در مرحله اکتشاف بسیار بالا است. \r\n به عنوان مثال اگر بخواهیم یک عملیات اکتشاف تکمیلی برای شناسایی کاتاگوری ذخیره سنگ آهن به صورت کاملا حرفه ای و مهندسی انجام دهیم حداقل به ازای هر تن سنگ آهن 5/ 0 تا 1 دلار سرمایه گذاری اکتشاف لازم است و به دلیل بالابودن ریسک عملیات در این مرحله بهتر است دولت با ایجاد مشوق های لازم و حمایت های مالی بخشی از ریسک پذیری این مرحله را کاهش دهد. همان طور که گفته شد توجه خاص دولت به حلقه انتهایی این زنجیره(فولاد) و هزینه های خرید پایین مواد معدنی از سوی فولادسازان به نسبت قیمت های جهانی اشتیاق لازم را بین معدنکاران بخش خصوصی نسبت به تامین مواد اولیه صنایع فولاد ایجاد نمی کند. بنابراین پیشنهاد می شود با تغییر و تعدیل قیمت های هر یک از محصولات حلقه های زنجیره ارزش سنگ آهن به افزایش این اشتیاق کمک کنیم. همان طور که در جدول مشاهده می شود هزینه حمل و نقل مواد اولیه وارداتی صنایع فولاد از کشور هند اگر بین معدنکاران و فولادسازان تقسیم شود هم جامعه معدنی و هم فولادسازان به یک نسبت مساوی از این عمل نفع خواهند برد و معدنکاران اشتیاق بیشتری نسبت به فروش محصولات خود به فولادسازان دارند. این کار باعث می شود قیمت محصولات زنجیره ارزش کمی متعادل تر شود و نسبت قیمت هر محصول به قیمت فولاد می تواند معیار محاسبات قیمت های داخلی هر یک از محصولات زنجیره ارزش سنگ آهن قرار گیرد. \r\n\r\n نتیجه گیری: \r\n روند رو به رشد جمعیت جهان، سبب نیاز پیوسته به محصولات زنجیره ارزش سنگ آهن تا فولاد می شود. اما نوسانات شدید و لحظه ای بازار سنگ آهن و عدم حاشیه سود مطمئن برای تولیدکنندگان سبب کاهش تولید آن شده و برای تداوم تولید سنگ آهن نیاز به حمایت دولت از این تولیدکنندگان است. توجه به نیاز منطقه به محصولات زنجیره ارزش سنگ آهن و فولاد، سرمایه گذاری در این حوزه را با رعایت شرایط فنی و اقتصادی مطمئن برای افق پیش بینی شده امری ضروری می سازد. همچنین تشکیل گروهی متخصص تحت حمایت دولت و انجمن های صنفی زنجیره ارزش سنگ آهن و فولاد به منظور تعیین افق ها و محاسبات و تناسبات تولید کارشناسی، می تواند کمک های لازم را در مورد تصمیم گیری اهداف زنجیره انجام دهد. حمایت صنایع فولاد از بخش معدن به عنوان تامین کننده اصلی مواد اولیه صنایع فولاد و تعامل در قیمت گذاری عادلانه هر یک از محصولات زنجیره ارزش سنگ آهن را نیز باید مد نظر قرار داد. \r\n همچنین در بحث عدم راندمان های انرژی، پرسنل و... در هر یک از حلقه های زنجیره ارزش باید تحقیق و تفحص صورت گیرد و تیم های کارشناسی به بهبود اوضاع کمک کنند. کمک دولت به ایجاد زیرساخت های لازم جهت احداث و راه اندازی صنایع تبدیلی سنگ آهن و کمک به اکتشافات تکمیلی محدوده های سنگ آهن در کشور و توجه به حوزه معدن و مواد معدنی به عنوان جایگزین مناسب درآمدهای نفتی کشور و حمایت از انجمن های صنفی معدنی و فولادی در کشور جهت ارائه مدل های قیمتی برای بقای زنجیره ارزش سنگ آهن و فولاد امری ضروری است.
5,تاکید به بومی سازی در صنعت فولاد \r\n گروه صنعت و معدن: تعیین چشم انداز آینده بازار فولاد در کوتاه مدت، میان و بلندمدت را می توان یکی از اهداف پنجمین همایش بین المللی فولاد دانست، هدفی که وزیر صنعت، معدن و تجارت نیز بر آن تاکید کرده و معتقد است این پیش بینی ها می تواند نقشه راه مناسبی پیش روی برنامه ریزان و سیاست گذاران و سرمایه گذاران داخلی و خارجی در ایران قرار دهد. \r\n\r\n در چهارمین جلسه کمیته راهبردی پنجمین همایش بین المللی فولاد و معدن که با حضور محمدرضا نعمت زاده برگزار شد، وی اعلام کرد که بر اساس برنامه ریزی های صورت گرفته در صددیم تا طرح های معدن، کنسانتره، گندله و فولاد سازی در حال اجرا را به طور دقیق پالایش کرده و برنامه های بهره برداری آن را اعلام کنیم. \r\n نعمت زاده برگزاری چنین همایشی از سوی روزنامه دنیای اقتصاد را نشانه بالندگی و پویایی بخش خصوصی در کشور دانست و گفت: با توجه به حضور بزرگان صنعت فولاد در ایران، وزارت صنعت گزارشی کامل از تمامی پروژه های فولادی و معدنی کشور ارائه خواهد داد تا شرکت کنندگان داخلی و به ویژه خارجی حاضر در این همایش در جریان روند توسعه صنعت فولاد ایران قرار گیرند. او گفت: یکی از مهم ترین مسائلی که باید این همایش به آن بپردازد چشم انداز آینده بازار فولاد در کوتاه مدت، میان مدت و بلندمدت است که این پیش بینی ها می تواند نقشه راه مناسبی پیش روی برنامه ریزان و سیاست گذاران و سرمایه گذاران داخلی و خارجی در ایران بگذارد. بنابراین اگر تحلیلگرانی در این همایش بتوانند بازار فولاد را تحلیل کنند می توانند اطلاعات مناسب و کاربردی زیادی را در اختیار طیف های مختلفی که در صنعت فولاد ایران فعال هستند، قرار دهند. نعمت زاده تصریح کرد: اگر شرکت های پژوهشی در این رابطه در ایران به وجود آید حاضر هستیم از آنان پشتیبانی کنیم تا مرکزی برای پیش بینی قیمت انواع فلزات و آینده آنها در ایران و جهان به وجود آید و اطلاعات منسجمی تولید شود. وزیر صنعت با بیان اینکه حداقل تا 20 سال آینده نباید نگران توسعه فولاد بود، افزود: بررسی ها نشان می دهد هیچ کاهشی در زمینه تولید فولاد اتفاق نخواهد افتاد و بازار هنوز نیازمند این محصول است چرا که عرضه کفاف تقاضای موجود را نمی دهد. نعمت زاده گفت: کار کردن روی بازارهای صادراتی یکی دیگر از مقولاتی است که باید مورد توجه قرار گیرد چرا که بازارهای صادراتی علاوه بر اینکه نیازمند کشف هستند باید از آنها مراقبت کرده و جایگاه خود را در این بازارها حفظ کرد. وزیر صنعت با انتقاد از بومی نشدن ساخت کارخانه های فولاد در کشور و وابسته بودن این صنعت به واردات تجهیزات گفت: غفلتی که متولیان صنعت فولاد کرده اند باعث شده با اینکه نزدیک به نیم قرن در تولید فولاد سابقه داریم هنوز برای ساخت کارخانه های فولاد دست به دامن کشورهای خارجی باشیم در حالی که اگر مدیران صنعت فولاد ما بنا را بر خودکفایی می گذاشتند امروز می توانستیم در این صنعت به یکی از صادرکنندگان دانش فنی و تجهیزات بومی تبدیل شویم از این رو باید به سمت برند سازی پیش رویم و خود را در کنار بزرگان صنعت فولاد دنیا قرار دهیم. نعمت زاده در ادامه خواستار ادغام کارخانه های فولاد ایران با یکدیگر شد و افزود: شرکت های کوچک با ظرفیت پایین نمی توانند دست بازی برای مذاکره و عرض اندام در بازار فولاد داشته باشند از این رو بهتر است کارخانه های بزرگ و کوچک فولاد در ایران یکی شوند تا بتوانند با قدرت بیشتری در مذاکرات حضور یابند و بازارها را از آن خود کنند. وزیر صنعت با بیان اینکه در سال 1400 باید به ظرفیت 50 میلیون تنی فولاد دست یابیم، افزود: پیش بینی می شود تا سال 1400 ظرفیت تولید فولاد در دنیا به 2میلیارد تن برسد که ایران باید 5/2 درصد تولید این محصول را به دست بگیرد و تا پایان سند چشم انداز توسعه این ظرفیت را به 60 میلیون تن نیز برساند. در ابتدای این جلسه علیرضا بختیاری مدیر مسوول روزنامه دنیای اقتصاد با تشریح اهداف این همایش گفت: خروجی همایش سال گذشته تدوین طرح جامع فولاد بود که امسال آماده شده و رونمایی خواهد شد. او گفت: هدف از برگزاری چنین همایشی این است که تصمیم ها و تحلیل های مهم صنعت فولاد به جای اینکه در همایش های استانبول و دبی ارائه شود از تریبون ایران که بزرگ ترین تولید کننده فولاد خاورمیانه است به گوش فعالان این صنعت در دنیا برسد. بختیاری تصریح کرد: سال گذشته بزرگان فولاد دنیا به ایران آمدند که امسال نیز علاوه بر آنان از انجمن آهن و فولاد چین که متولی تولید 770 میلیون تن فولاد در این کشور است دعوت به عمل آورده ایم تا در پنجمین همایش فولاد و معدن به ایراد سخنرانی بپردازد. او گفت: یکی از ویژگی های مهم همایش پنجم این است که بخش خصوصی حضور پررنگی دارد و تکیه همایش به دولتی ها کم شده و تاکنون 500 نفر به صورت تک نفره با پرداخت هزینه در این همایش ثبت نام کرده اند. مصطفی موذن زاده، مشاور معاون اول رئیس جمهور نیز در این نشست با اشاره به آماده شدن طرح جامع فولاد گفت: آماده شدن این طرح یکی از دستاوردهای همایش قبلی است که می تواند سندی برای توسعه فولاد کشور باشد. او افزود: در همایش های گذشته جای چین و کره خالی بود که در این همایش از آنها دعوت به عمل آورده شده و حتی از چین با تشریفات زیادی خواسته ایم به ایران بیایند. سید حسین هاشمی نیز در این نشست با بیان اینکه حضور شرکت های بزرگ دنیا در ایران با توجه به تحریم های صورت گرفته نشانگر جذابیت بازار ایران برای سرمایه گذاری است، گفت: شرکت های معتبر فولادساز دنیا در این همایش در سطح مدیرعامل حضور می یابند که نشان می دهد در صورت رفع تحریم ها چه مزیت هایی در صنعت فولاد متوجه ایران است و چه جذابیت هایی در این خصوص برای سرمایه گذاران خارجی وجود دارد. استاندار تهران افزود: این همایش می تواند به عنوان یکی از عملکردهای مثبت دولت یازدهم و مجموعه وزارت صنعت تبدیل شود. اردشیر سعد محمدی یکی دیگر از سخنرانان این نشست بود. مدیر عامل ذوب آهن اصفهان هشدار داد که اگر دولت برای توسعه معادن زغال سنگ چاره ای نیندیشد در آینده با کمبود شدید کک مواجه خواهیم شد و این موضوع سبب می شود که قیمت تمام شده هر تن فولاد به روش کوره بلند در ایران بسیار بالاتر از احیای مستقیم شود. \r\n رضا اشرف سمنانی از کارشناسان و مدیران قدیمی صنعت فولاد در ادامه این نشست گفت: فولاد بزرگ ترین کالای معدنی در غرب و شرق جهان است که نقش مهمی در جریان صنعتی شدن کشورها دارد و به عنوان صنعتی اصلی دنبال می شود. او گفت: صنعت فولاد ایران در منطقه حرف اول را می زند و باید به یک استراتژی واحد دست یابد. ما باید بدانیم که دنبال چه هستیم و صنعت فولاد ما چه سیاست هایی را باید به کار گیرد تا به تولید فولاد با انرژی پایین دست یابد. قدیر قیافه، رئیس انجمن تولیدکنندگان سنگ آهن نیز با اشاره به عدم برنامه ریزی در سنگ آهن گفت: تدوین سند راهبردی سنگ آهن یکی از مهم ترین برنامه هایی است که باید در نظر گرفته شود. او گفت: با توجه به برنامه ریزی برای تولید 55 میلیون تن فولاد نیازمند اکتشاف سنگ آهن هستیم که کار جدی دولت و بخش خصوصی را می طلبد. \r\n علاقه مندان جهت کسب اطلاعات بیشتر یا حضور در این همایش می توانند با شماره 87762430 تماس حاصل فرمایند یا به وب سایت http://events.den.ir مراجعه کنند.
5,"اتاق بازرگانی از تقویت شرکت های ایرانی با بهره وری بالا حمایت کند \r\n به گزارش پارس، در بیانیه این گروه آمده است: سابقه اتاق های بازرگانی و گستردگی آنها در جهان از شهرها و استان ها گرفته تا سطح ملی این نهاد را به نهادی فراگیر و بالادستی نسبت به سایر تشکل ها بدل نموده است و بدین ترتیب سایر تشکلها و انجمن های کارفرمایی را زیر چتر خود قرارداده است. با وقوع انقلاب های صنعتی در غرب و اهمیت یافتن روز افزون تولیدات صنعتی در مقایسه با تولیدات دست ساز و پیشه وری، بخش صنعت ماهیت مستقل خود را از بازرگانی شناسایی نمود و به تدریج اتاق های صنعت در کنار اتاق های بازرگانی به وجود آمدند. در جریان تکامل نهادهای بخش خصوصی و احساس نیاز فعالان اقتصادی به یکپارچگی برای تقویت اثرگذاری و گفتمان خود با دولت، اتاقهای بازرگانی و اتاقهای صنایع در اکثر کشورها با هم ادغام شدند و تحت نام اتاق های بازرگانی و صنایع دورۀ جدیدی از فعالیت را آغاز نمودند. البته در برخی کشورها به تناسب اهمیت بخش هایی دیگر از اقتصاد در تولید ناخالص داخلی آن کشور فعالیت اتاق هایشان و بالتبع نام اتاق، گسترش بیشتری یافت و عناوینی چون معدن، کشاورزی، ماهیگیری، تعاون، صنایع دستی و مانند اینها به آن اضافه شد. به هر روی جریان تحول و تکامل اتاقها بدین ترتیب ادامه یافت و اتاقها، هم به گسترش چتر خود بر بخشهای مختلف و هم به توسعه وظایف و مأموریت هایشان پرداختند. \r\n\r\n اتاق های امروز سازمان های بالادستی و فراگیر بخش خصوصی هستند که مأموریت های خود را بهبود محیط کسب و کار ملی از طریق ایجاد گفتمان با حاکمیت، توسعه کسب و کار اعضاء از طریق گسترش روابط داخلی و بین المللی (شبکه سازی) و تسهیل نقش آفرینی فعالان اقتصادی در معادلات داخلی و خارجی و همینطور رابطه آنها با جامعه پیرامون خود، قرار داده اند. \r\n\r\n سابقه تشکیل اولین نهاد قابل انطباق با اتاق بازرگانی، در ایران به 130 سال پیش (1884 میلادی مقارن با 1263 شمسی) برمی گردد. در آن سال حاج محمد حسن امین الضرب به اتفاق تنی چند از تجار معتبر و صاحب نام وقت ""مجلس وکلای تجار"" را پایه گذاشتند. اولین بار در سال 1305 شمسی نام اتاق در ایران مورد استفاده قرار گرفت و ""اتاق تجارت"" در مهرماه آن سال بر اساس ""قانون اتاقهای تجارت"" زیر نظر وزارت بازرگانی تشکیل شد. در دهه 1320 ""قانون تشکیل اتاق بازرگانی"" در مجلس به تصویب رسید و نام ""اتاق بازرگانی"" از آن زمان مورد استفاده قرار گرفت. تا سال 1341 فقط اتاق بازرگانی در کشور وجود داشت و در این سال با فشار برخی صاحبان صنایع ""اتاق صنایع و معادن"" نیز در کشور بوجود آمد. در سال 1348 با ادغام ""اتاق بازرگانی"" و ""اتاق صنایع و معادن""، ""اتاق بازرگانی، صنایع و معادن ایران""، برای نخستین بار پا به عرصه وجود نهاد. در سال 1390 نیز بر اساس قانون بهبود مستمر محیط کسب و کار، واژه کشاورزی به نام اتاق اضافه شد و نام اتاق به ""اتاق بازرگانی، صنایع، معادن و کشاورزی ایران"" تغییر یافت. \r\n\r\n تاریخچه اتاق بازرگانی، صنایع و معادن ایران پس از انقلاب اسلامی را می توان به سه دوره تقسیم بندی کرد: \r\n\r\n دورۀ حفظ و تثبیت (1368-1357): در این دوره عواملی مانند نو پا بودن انقلاب، جریانات افراطی چپ گرا و سوسیالیستی، مهاجرت سرمایه داران و صاحبان صنایع، احساسات ضد سرمایه داری و جنگ تحمیلی باعث شده بود که اتاق در معرض انواع هجمه ها و آسیب-ها قرار داشته باشد. هیأت رئیسه وقت اتاق که عموماً از منصوبین امام (ره) بودند با اتکای به حکم ایشان و رایزنی با مسئولین و مقامات ارشد کشور تلاش نمودند که اتاق را از این تلاطمات مصون نگه دارند و این نهاد را برای بخش خصوصی حفط کنند و در انجام این مهم موفق شدند. \r\n\r\n دوره سکون (1382-1368): پس از پایان جنگ تحمیلی و آغاز دوران سازندگی در کشور انتظار می رفت که اتاق همراه با مقتضیات این دوره و در راستای سازماندهی مجدد بخش خصوصی کوچک و کم توان کشور، تجدید ساختار نماید و نقش پیشگامی بخش خصوصی برای توسعه این بخش و جبران مافات را به عهده گیرد. اما به دلیل عدم تغییر پارادایم حاکم بر اتاق و عدم استقبال از نسل دوم مدیران بخش خصوصی پس از انقلاب برای پیوستن به هیأت نمایندگان و هیأت رئیسه اتاق و رهبری بخش خصوصی، در این دوران گذار اتاقها نتوانستند نقش خود را آنچنان که انتظار می رفت ایفا نمایند و سکون و رکودی نسبی بر اتاقها حاکم شد. \r\n\r\n دوره نوسازی (1394-1382): در این دوره مطالبات انباشته فعالان اقتصادی تحصیلکرده و نوگرا و تلاش جمعی ایشان موجب گردید که نسل دوم مدیران بخش خصوصی بتوانند به اتاق راه یابند. استقلال و هویت یابی اتاق تهران و اتاقهای شهرستان، افزایش اعضای اتاقها و رشد تشکیل تشکلها و اتاقهای مشترک، ارتقاء سطح گفتمان اتاقها با دولت و سایر قوا، افزایش تولید فکر و اندیشه اقتصادی در اتاق از دستاوردهای این دوره می باشند. البته در این دوره در ساختار و فرایندهای اتاق تحول لازم بوجود نیامد و متناسب جایگاه و مأموریتهای جدید آن نگردید. \r\n\r\n اتاق فردا (...-1394): سپری شدن سه دوره اتاق پس از انقلاب و همزمان شدن شروع دوره جدید آن با رویکرد عملگرایانه دولت کنونی در عبور از تحریم ها و بدست گرفتن ابتکار عمل در منطقه و فراهم شدن زمینه بازیابی نقش و جایگاه بخش خصوصی در کشور، افق جدیدی را پیش روی اتاق ها نمایان ساخته است. \r\n\r\n از این روی با تحلیل نقادانه و ایجابی از گذشته اتاق و شناخت روزآمد محیط کلان کسب و کار باید چشم اندازی جدید برای اتاق ترسیم نمود و برآن اساس دوره جدید اتاق را آگاهانه و فعالانه آفرید. تصویر یا چشم انداز اتاق فردا از نظر ما اینگونه است : \r\n\r\n اتاق فردا اتاقی است که: \r\n\r\n 1. آینده نگر باشد و برای بهره گیری از فرصت های فردا، در بخش خصوصی جنب و جوش ایجاد کند. \r\n\r\n 2. اعضایش را مهم ترین سرمایه خود بداند و با استفاده از همه ابزارها از قبیل آموزش، اطلاع رسانی، شبکه سازی تجاری و ارائه مشاوره موجب رشد و توسعه مستمر ایشان شود. \r\n\r\n 3. به جهانی شدن اقتصاد ایران اهتمام بورزد و پیوندهای بین المللی اعضای خود را از طریق تعامل مداوم با اتاق های سایر کشورها، تقویت کند. \r\n\r\n 4. از تقویت شرکت های ایرانی با بهره وری بالا و تبدیل آنها به بازیگرانی با قدرت رقابت در سطح جهان حمایت موثر کند. \r\n\r\n 5. کانون اندیشه و بازتاب دهنده صدا ی قاطبه بخش خصوصی باشد و برای حل مشکلات محیط کسب و کار راه کارهای خلاقانه ارائه کند. \r\n\r\n 6. پیشگام مطالبه سلامت اداری در کشور باشد و برای تحقق آن با جدیت تلاش کند. \r\n\r\n 7. کارآفرینان جوان را به عنوان رهبران فردای اقتصاد کشور به رسمیت بشناسد و برای پرورش و مهارتمندی آنها برنامه داشته باشد. \r\n\r\n 8. زمینه ساز توسعه حوزه های نوین کسب و کار و فعالیت های اقتصادی در کشور باشد. \r\n\r\n 9. با همکاری نخبگان اقتصادی بخش خصوصی و بهره گیری از برجسته ترین کارشناسان اقتصاد و مدیریت، بالاترین مرجع مشورتی مورد اعتماد سه قوه در تصمیم سازی اقتصادی کشور باشد. \r\n\r\n 10. با احترام به همه گرایش های سیاسی، استقلال خود را از جریانات سیاسی حفظ کند. \r\n\r\n 11. پیگیر امنیت سرمایه گذاری و زمینه ساز رقابت در اقتصاد کشور باشد. \r\n\r\n 12. به مسئولیت های اجتماعی خود آگاه و پایبند باشد و به ترویج این مهم در میان اعضای خود بپردازد. \r\n\r\n ما با این چشم انداز به فردای مطلوب بخش خصوصی و اقتصاد کشور می نگریم و معتقدیم که تحول در اتاق و توسعه در اقتصاد در گرو ائتلاف برای فرداست. پس همه اعضای اتاق و فعالان اقتصادی را دعوت می کنیم تا برای ساختن فردایی بهتر برای بخش خصوصی و اتاقی که سکاندار حرکت به سوی چنین فردایی باشد، عزم خود را جزم کنند و همراه و هم صدا در مسیر فردا گام بردارند."
5,تحلیل بانک مرکزی از رشد اقتصادی شش ماهه/ تمام گروه های مهم رشد مثبت داشتند \r\n به گزارش خبرنگار اقتصادی خبرگزاری فارس بانک مرکزی در گزارشی نرخ رشد اقتصادی در شش ماه نخست سال جاری را تحلیل کرده است. \r\n\r\n بر اساس محاسبات مقدماتی و اولیه، تولید ناخالص داخلی کشور به قیمت های ثابت سال 1383 در شش ماهه اول سال 1393 به 1022808 میلیارد ریال رسیده است که در مقایسه با رقم مشابه سال قبل (983253 میلیارد ریال) 4.0 درصد رشد را نشان می دهد. \r\n\r\n لازم به ذکر است که تولید ناخالص داخلی در شش ماهه اول سال 1392 نسبت به رقم مشابه سال 1391، معادل 2.4 درصد کاهش یافته بود. بررسی های به عمل آمده در خصوص رشد اقتصادی فصل دوم سال 1393 دلالت بر آن دارد که بهبود حاصل در رشد اقتصادی فصل اول با شیب ملایم تری در فصل دوم نیز تداوم یافته است. \r\n\r\n در بررسی رشد ارزش افزوده بخش های مختلف این نکته حائز اهمیت است که تمامی گروه های عمده اقتصادی (اعم از کشاورزی، نفت، صنایع و معادن و خدمات) در استمرار روند فصل اول سال جاری، در سه ماهه دوم سال جاری از رشد مثبت برخوردار بوده اند. این در حالی است که در فصل دوم سال 1392، به جز گروه کشاورزی، سایر گروه های عمده یا رشد منفی ارزش افزوده مواجه بودند. \r\n\r\n حسب روال معمول، داده ها و اطلاعات مورد نیاز جهت محاسبه رشد اقتصادی از منابع آماری رسمی مربوط از قبیل وزارت جهاد کشاورزی، وزارت نفت، طرح آماری کارگاه های بزرگ صنعتی (اداره آمار اقتصادی بانک مرکزی)، سازمان توسعه و نوسازی معادن و صنایع معدنی ایران، وزارت نیرو و طرح های آماری فعالیت های بخش ساختمانی (اداره آمار اقتصادی بانک مرکزی) دریافت گردیده است. همچنین در گروه خدمات نیز متناسب با هر یک از فعالیت ها، از منابع آماری و شاخص های قیمت مرتبط با موضوع استفاده شده است. \r\n\r\n چنانکه پیش از این اشاره گردید، اطلاعات رشد ارزش افزوده بخش های مختلف اقتصادی حاکی از ادامه روند بهبود و رونق نسبی در مقایسه با دوره مشابه سال قبل می باشد. بررسی سهم فعالیت های مختلف اقتصادی در رشد تولید ناخالص داخلی نشان می دهد که ارزش افزوده زیر گروه نفت ، صنعت ، ساختمان و بازرگانی، رستوران و هتلداری به ترتیب سهمی معادل 1.0، 0.6، 0.9 و 0.5 درصد، نقش عمده ای (3.0 واحد درصد) را در رشد 3.7 درصدی تولید ناخالص داخلی به قیمت های ثابت سال 1383 در فصل دوم سال 1393 ایفا نموده اند. \r\n\r\n در بخش کالای اقتصاد، شاخص تولید کارگروه های بزرگ صنعتی (که حدود 70 درصد ارزش افزوده بخش صنعت را پوشش می دهد) در سه ماهه دوم سال 1393 نسبت به رقم مشابه سال قبل 4.0 درصد رشد داشته است. در میان 24 گروه عمده صنعتی، شاخص 13 گروه، در فصل دوم سال 1393 نسبت به فصل دوم سال 1392 رشد مثبت داشته اند. \r\n\r\n افزایش ارزش افزوده بخش ساختمان به قیمت های ثابت سال 1383 در سه ماهه دوم سال 1393 به میزان 15.0 درصد، از جمله دلایل قابل توجه در رشد اقتصادی فصل مذکور محسوب می شود. علیرغم رشد منفی ارزش افزوده ساختمان در بخش خصوصی، افزایش قابل توجه در هزینه های عمرانی دولت در بخش ساختمان، عامل مؤثری در افزایش ارزش افزوده کل بخش ساختمان بوده است. \r\n\r\n نگاهی به ارقام اجزای هزینه نهایی (طرف تقاضای اقتصاد) به قیمت های ثابت سال 1383 در فصل دوم سال 1393 نیز نشان می دهد که اقلام مصرف خصوصی، مصرف دولتی، تشکیل سرمایه ثابت ناخالص، صادرات و واردات کالاها و خدمات به ترتیب از رشدهایی معادل 3.5، 0.7-، 26.3، 16.4 و 3.3 درصد برخوردار بوده اند که در سازگاری با تحولات بخش عرضه اقتصاد قرار دارند. \r\n\r\n نکته لازم به ذکر آن است که در تشکیل سرمایه ثابت ناخالص واقعی، در فصل دوم سال 1393 بخش ماشین آلات با 14.7 درصد رشد مواجه بوده است که در این فصل رشد 33.0 درصدی را با توجه به رشد قابل ملاحظه هزینه های عمرانی دولت در بخش ساختمان تجربه نموده است. \r\n\r\n عمده ترین منابع آماری به منظور محاسبه اقلام هزینه ناخالص داخلی را منابعی نظیر طرح آماری بودجه خانوار در مناطق شهری ایران (اداره آمار اقتصادی بانک مرکزی)، پرداختی های خزانه داری کل کشور (وزارت امور اقتصادی و دارایی)، آمار صادراتی و واردات گمرک جمهوری اسلامی ایران و آمار تراز پرداختهای خارجی کشور (بانک مرکزی) تشکیل می دهند. \r\n\r\n لازم به توضیح است که مطابق با روش معمول در برآورد آمار حسابهای ملی فصلی، آمارهای مرتبط با اقلام تولید و هزینه ملی برای فصل اول سال 1393 برحسب قیمت های جاری و ثابت و برمبنای آخرین داده ها و اطلاعات دریافتی اصلاح و تعدیل گردیده اند. بر این اساس، آمار ارزش افزوده چهار گروه اصلی کشاورزی، نفت، صنایع و معادن و خدمات به ترتیب 3.3، 7.7، 7.3 و 3.3 درصد محاسبه گردیده و نتیجتاً نرخ رشد تولید ناخالص داخلی فصل مذکور 4.4 درصد و نرخ رشد تولید ناخالص داخلی (بدون نفت) 4.0 درصد برآورد شده است. \r\n\r\n این در حالی است که در برآوردهای قبلی نرخ رشد ناخالص داخلی فصل اول سال جاری 4.6 درصد و نرخ رشد تولید ناخالص داخلی (بدون نفت) 4.4 درصد محاسبه گردیده بود. شایان ذکر است ارقام فصول اول و دوم سال 1393 مقدماتی بوده و در معرض تجدید نظر قرار دارند. \r\n\r\n با توجه به کلیه محاسبات انجام شده در فصل اول و دوم سال جاری، برآوردهای حاصل از داده ها و اطلاعات مقدماتی در مجموع نشان دهنده رشد اقتصادی 4.0 درصدی تولید ناخالص داخلی و رشد 3.5 درصدی تولید ناخالص داخلی (بدون نفت) در شش ماهه اول سال 1393 نسبت به دوره مشابه سال قبل می باشد. لذا همانگونه که انتظار می رفت در فصل دوم سال جاری نیز روند بهبود فعالیت های اقتصادی (با شتاب ملایم تری) استمرار یافته است. از آنجا که در سال 1392 رشد منفی اقتصادی از 4.1- درصد در فصل اول به 0.9- درصد در فصل دوم تقلیل یافته بود. لذا ملایم شدن آهنگ نرخ رشد اقتصادی بعد از فصل اول سال 1393 دور از انتظار نبود. در مجموع، بررسی اقلام برآورد شده در فصول مذکور، نشان دهنده ادامه روند رو به بهبود اقتصاد در شش ماهه اول سال جاری است. \r\n\r\n انتهای پیام/م
5,سرعت رشد صادرات بیش از واردات \r\n تراز بازرگانی ایران با ترکیه با کاهش 93 میلیون دلاری به منفی یک میلیارد و 497 میلیون دلار رسید. به گزارش ایسنا، در 9 ماهه سال جاری یک میلیون و 634 هزار تن کالا به ارزش یک میلیارد و 429 میلیون دلار به ترکیه صادر شده است که بیش از پنج درصد از ارزش کل صادرات ایران را شامل می شود. از سوی دیگر در همین مدت میزان واردات از ترکیه دو میلیون و 577 هزار تن کالا به ارزش دو میلیارد و 834 میلیون دلار بوده است که به این ترتیب تراز بازرگانی ایران با ترکیه در این مدت حدود منفی یک میلیارد و 404 میلیون دلار بوده است. \r\n\r\n این در حالی است که بر اساس جدیدترین آمار گمرک از تجارت ایران، صادرات به کشور ترکیه در 10 ماهه سال جاری یک میلیون و 848 هزار تن به ارزش یک میلیارد و 672 میلیون دلار بوده است.در همین راستا واردات از این کشور در همین مدت به دو میلیون و 926 هزار تن و به ارزش سه میلیارد و 170 میلیون دلار رسیده است. مقایسه آمار صادرات و واردات در 10 ماهه سال جاری نیز حاکی از تراز بازرگانی منفی یک میلیارد و 497 میلیون دلاری ایران با ترکیه است. به این ترتیب آمار نشان می دهد که تراز بازرگانی ایران با ترکیه در 10 ماهه سال جاری نسبت به آمار 9 ماهه حدود 93 میلیون دلار منفی تر شده است. \r\n\r\n از سوی دیگر تراز بازرگانی ایران با این کشور در آذر ماه سال امسال منفی 100 میلیون دلار و در دی ماه منفی 169 میلیون دلار بوده است و این موضوع نشان می دهد که تراز بازرگانی در دی ماه منفی تر از آذر بوده است.البته نکته مثبت در روند تجارت میان ایران و ترکیه سرعت بیشتر رشد صادرات به این کشور نسبت به واردات است. به گونه ای که در 10 ماهه سال جاری میزان صادرات ایران به ترکیه با رشد 26 درصدی نسبت به 10 ماهه سال گذشته همراه بوده است، در حالی که واردات از ترکیه در این مدت نسبت به مدت مشابه سال قبل تنها حدود 5/9درصد رشد داشته است. \r\n\r\n از سوی دیگر صادرات به ترکیه در دی ماه سال جاری نسبت به ماه مشابه سال قبل 38 درصد افزایش و واردات از این کشور در این مدت نسبت به دی ماه 1392 حدود دو درصد کاهش یافته است. به گزارش ایسنا، قرارداد تجارت ترجیحی از 11 دی ماه بین ایران و ترکیه به مرحله اجرا درآمده است که بر اساس آن دو کشور موظف شده اند که تعرفه ورودی برخی از کالاهای مورد توافق در این قرارداد را برای کشور مقابل کاهش دهند. به این ترتیب به نظر می رسد که افزایش تعاملات میان این دو کشور به افزایش سطح تجارت منجر شده است.
5,دوره آموزشی آشنایی با اصول و مقررات صادرات و واردات برگزار شد \r\n به گزارش خبرنگار خبرگزاری موج کرمانشاه؛ در این دوره آموزشی مطالبی با محوریت آشنایی با منابع اطلاعاتی، صادرات، واردات، مناطق آزاد و ویژه اقتصادی، کارکردهای کمیسیون ماده یک، آشنایی و برقراری تعامل با سازمان های ذی مدخل در تجارت خارجی، بعضی از مقررات صادرات کالا و خدمات، مقررات صادرات و واردات و ... ارائه گردید. \r\n مظفر طاهری نادری مدرس این دوره ضمن تشریح مراحل صدور مجوز صادرات، ابراز داشت: صادرات کالا از اخذ هرگونه عوارض معاف است و وضع هرگونه عوارض از سوی دستگاه های دولتی و عمومی برای صدور کالا ممنوع است. \r\n وی با اشاره به اینکه دولت می تواند همه ساله وجوهی تحت عنوان تش.یق صادرات در بودجه سنواتی منظور نماید، گفت: واردات کالاهای مورد مصرف در تولید، تکمیل، آماده سازی و بسته بندی کالاهای صادراتی بصورت موقت با ارائه تعهد یا سفته معتبر به گمرک از پرداخت حقوق ورودی معاف است. \r\n لازم به ذکر است که به دانش آموختگان این دوره گواهی شرکت در سمینار اهدا شد و 86 درصد رضایتمندی نتیجه برگزاری این دوره بود.
5,67 درصد صادرات خراسان جنوبی از بازارچه ها انجام می شود \r\n به گزارش خبرگزاری فارس از بیرجند، مهدی ماهگلی بعد از ظهر امروز در کارگروه تخصصی توسعه صادرات خراسان جنوبی اظهار داشت: آمار کشوری صادرات و واردات نشان می دهد در 10 ماهه سال جاری حدود 29 میلیارد و 375 میلیون دلار صادرات از کشور انجام شده است. \r\n\r\n وی تصریح کرد: در این مدت 43 میلیارد و 677 میلیون دلار واردات به کشور انجام شده است. \r\n\r\n معاون امور بازرگانی و توسعه تجارت سازمان صنعت، معدن و تجارت خراسان جنوبی با بیان اینکه کشور ما با 79 کشور تراز تجاری منفی دارد، یادآور شد: همچنین با 96 کشور دنیا تراز مثبت تجاری داریم. \r\n\r\n ماهگلی با اشاره به پنج کشوری که بیشترین تراز تجاری مثبت را با ما دارند، ادامه داد: این کشورها شامل عراق، افغانستان، ترکمنستان، پاکستان و مصر است. \r\n\r\n وی با بیان اینکه بیشتر ما صادرات داریم تا واردات، گفت: از مجموع 2 میلیارد دلار صادرات به کشور افغانستان 577 میلیون دلار آن مربوط به خراسان جنوبی بوده است. \r\n\r\n معاون امور بازرگانی و توسعه تجارت سازمان صنعت، معدن و تجارت خراسان جنوبی افزود: میزان 1.4 خروجی به این کشور از طریق استان ما بوده است. \r\n\r\n ماهگلی با اشاره به پنج کشوری که تراز تجاری منفی با ما دارند، اضافه کرد: این کشورها شامل عمارات، کره، چین، سوئیس و آلمان می شود. \r\n\r\n وی با بیان اینکه با بیان اینکه کشور ما از عمارات عربی 10 میلیارد دلار واردات و 3 میلیارد دلار صادرات داشته است، تصریح کرد: همچنین به کره 311 میلیارد دلار صادرات، چین 7 میلیارد دلار صادرات، سوئیس 8 میلیارد دلار صادرات و به آلمان 2 میلیارد دلار صادرات داشته است. \r\n\r\n معاون امور بازرگانی و توسعه تجارت سازمان صنعت، معدن و تجارت خراسان جنوبی با بیان اینکه حجم عمده ای از صادرات استان از بازارچه ها است، یادآور شد: میزان 67 درصد صادرات استان از بازارچه ها انجام می شود. \r\n\r\n ماهگلی با بیان اینکه اگر طرف مقابل در بازارچه وجود داشته باشد زمینه صادرات بیشتر می شود، ادامه داد: ما باید واردات را از کشور افغانستان داشته باشیم تا توازن برقرار شود. \r\n\r\n وی با بیان اینکه باید زمینه خرده فروشی در بازارچه ها فراهم شود، گفت: در بحث خرده فروشی باید امکان صادرات 71 قلم کالا برای مرزنشینان فراهم شود. \r\n\r\n معاون امور بازرگانی و توسعه تجارت سازمان صنعت، معدن و تجارت خراسان جنوبی با بیان اینکه در موضوع خردوه فروشی مکاتباتی داشتیم و موافقت شده است در صورت ایجاد زیرساخت های مناسب با هدف تقویت معیشت مرزنشینان انجام شود، افزود: مرزنشینان باید در سامانه ثبت سفارش واردات را اذهار حمل بزنند. \r\n\r\n ماهگلی با بیان اینکه تعاونی های مرزنشین معافیت مالیاتی دارند، اضافه کرد: موضوع خرده فروشان در کشور تاکنون اجرا نشده است و به صورت پایلوت در استان ما ایجاد می شود. \r\n\r\n وی با بیان اینکه از 71 قلم واردات مورد نظر موادغذایی 100 معاف از مالیات است، تصریح کرد: همچنین لوازم خانگی 50 درصد معاف است و مرزنشینان از کارت الکترونیک مبادلات مرزی واردات انجام می دهند. \r\n\r\n معاون امور بازرگانی و توسعه تجارت سازمان صنعت، معدن و تجارت خراسان جنوبی با بیان اینکه فرآیند صدور مرغ و تخم مرغ از مرکز انجام می شود، یادآور شد: صادرات با برند کشتارگاه باید انجام شود و ما در استان سه کشتارگاه داریم. \r\n\r\n ماهگلی خاطرنشان کرد: ما متقاضی اخذ مجوز صادرات مرغ و تخم مرغ در استان هستیم. \r\n\r\n انتهای پیام/69010
5,80 درصد صادرات اردبیل را سیب زمینی تشکیل می دهد \r\n به گزارش خبرگزاری فارس از اردبیل، حسین پیرموذن صبح امروز در جلسه شورای گفت وگوی دولت و بخش خصوصی که در اتاق بازرگانی اردبیل برگزار شد، گفت: تلاش شده زمینه صادرات سیب زمینی افزایش یابد که در یک مقطع این افزایش امکان پذیر شد. \r\n\r\n وی ادامه داد: در کشور تیمی تشکیل شده که برای سیب زمینی قیمت ثابت ایجاد کند و قیمت تضمینی سیب زمینی باید بین دولت و بخش خصوصی تصمیم گیری شود. \r\n\r\n رئیس اتاق بازرگانی، صنایع، معادن و کشاورزی استان اردبیل همچنین به ظرفیت صادرات سیب زمینی به کشورهای دیگر اشاره کرد و افزود: 80 درصد محصولات صادرات استان اردبیل را سیب زمینی تشکیل می دهد. \r\n\r\n به گزارش خبرگزاری فارس از اردبیل، در این جلسه یکی از صادرکنندگان سیب زمینی در اردبیل تصریح کرد: بیشترین درصد صادرات استان را سیب زمینی تشکیل می دهد. \r\n\r\n لطفی گفت: امسال جمهوری آذربایجان به صادرات استان ضربه بزرگی زده است به طوری که آن ها چهار ماه پیش جلوی صادرات ما را گرفتند. \r\n\r\n وی به تغییر قیمت های پیشنهادی از سوی کشور وارد کننده اشاره کرد و افزود: آذربایجان در این مدت هر چند روز یکبار قیمت پایین تری را برای واردات سیب زمینی پیشنهاد می کند به طوری که از 400 دلار به 350 دلار مدتی بعد قیمت 300 دلار را درخواست می کند و هر چند وقت یک بار جلوی صادرات گرفته می شود. \r\n\r\n این صادرکننده عنوان کرد: حدود 10 روز است جلوی صادرات سیب زمینی به آذربایجان گرفته شده است. \r\n\r\n وی یادآور شد: قیمت پیشنهادی طرف مقابل در برابر هزینه کاشت، دستمزد کارگر و ... مناسب نیست. \r\n\r\n یکی از بازرگانان فعال در این حوزه نیز گفت: اگر مشکل صادرات با آذربایجان حل نشود هم کشاورزان و هم دولت ضرر می کنند. \r\n\r\n وی به بازار روسیه اشاره کرد و گفت: در این رابطه پیگیری هایی انجام شده اما افزایش قیمت دلار در این رابطه مشکل ساز شده است. \r\n\r\n یکی دیگر از صادرکنندگان سیب زمینی نیز بازار صادرات را یک بازار رقابتی عنوان کرد و افزود: ما نمی توانیم بگوییم که اروپا سیب زمینی نفروشد بلکه باید ما نیز در این رقابت شرکت کنیم. \r\n\r\n انتهای پیام/62002/م30
5,"ماموریت اتاق بازرگانی و فرصت های طلایی صادرات \r\n به گزارش خبرگزاری موج، ماموریت اتاق بازرگانی و فرصت های طلایی صادرات عنوان یادداشت روز روزنامه خراسان است که در آن می خوانید؛ \r\n در عرصه تخصص گرایی علمی در جهان، کارآفرینان، تولید کنندگان و صادر کنندگان بخش خصوصی ایران، به سختی می توانند به طور سنتی فعالیت کنند. به عبارت دیگر برای آنکه بخش خصوصی بتواند در بازارهای جهان نقش پررنگ، مستمر و پایداری داشته باشد، زنجیره ای از عوامل مرتبط می بایست در حرکت و فعالیت باشند و هر گونه خللی در این زنجیره، موجب از بین رفتن سرمایه ها و انگیزه ها و از دست رفتن فرصت های بازار خارجی می شود. \r\n در سند راهبردی چشم انداز توسعه صادرات و در چارچوب چشم انداز بیست ساله، مقرر است ""جمهوری اسلامی ایران با توجه به توانمندی ها و ظرفیت های بالای اقتصادی نسبت به افزایش سهم خود از تجارت جهانی حرکت کرده و به توازن تجاری در صادرات و واردات نایل آمده و دارای اقتصادی متنوع با سهم غالب بخش غیرنفتی و غیردولتی باشد"". این همان راهبرد ""اقتصاد مقاومتی"" است که برای تحققش، بدون شک باید بر صادرات تاکید شود تا انگیزه ای باشد برای تولیدفاخر و باکیفیت داخلی. بنابراین صادرات نیازمند سرمایه گذاری برای تولید داخلی است. بدون تولید، صادرات غیر ممکن است و تولید، بدون سرمایه غیر ممکن تر و سرمایه گذاری بدون داشتن علم و اطلاعات کافی علمی و تخصصی خطرآفرین برای بخش خصوصی است. \r\n دراین راستا، وظیفه اتاق بازرگانی بسیار مهم و تعیین کننده است. اما باید توجه داشت که اتاق بازرگانی هنوز به معنای کامل خصوصی نشده است. به عبارتی بخش خصوصی هنوز در آغاز راه است تا بتواند خانه امن خود را اتاق بازرگانی بیابد. اتاق بازرگانی که وظیفه هدایت، مشاوره و پشتیبانی فعالان کسب و کار و تجارت و صادرات را به عهده دارد هنوز تا رسیدن به استانداردهای بین المللی فاصله زیادی دارد. اگرچه در دولت جدید گام های رو به جلو و مثبتی برداشته شده است اما هنوز هستند بسیاری از کارآفرینان و بازرگانانی سنتی که متکی بر نبوغ و استعداد و تجربه شخصی خود فعالیت می کنند و هنوز با نوآوری های علمی و تخصصی روز این عرصه آشنا نیستند و علاقه ای هم به استفاده از به خدمت گرفتن مشاورین متخصص دانشگاه رفته، زبده وماهر ندارند. \r\n یکی از ضعف های بخش خصوصی، عدم استفاده کافی از نخبگان علمی این بخش و دانشگاه است. اتاق بازرگانی بایستی ضمن تعامل سازنده با دولت از دولتی شدن بپرهیزد و بیشتر از نیروی انسانی و بومی خود برای خدمت رسانی به اعضای خود و نیز از متخصصین و اساتید فن کمک بگیرد. چه اشکالی دارد که یک شرکت و کارآفرین و صادرکننده بخش خصوصی در هیئت مدیره یا اتاق فکر خود از یک یا دو استاد دانشگاه متناسب با فعالیت اقتصادی و تجاری و صادراتی اش استفاده کند . این مشارکت علمی می تواند ریسک پذیری برای سرمایه گذاری و صادرات به خارج از کشور را کاهش دهد. این نوع فرهنگ سازی از وظایف اتاق بازرگانی ایران است ضمن آنکه در فراهم آوردن اتاق های فکر برای کمک به اعضای خود می تواند نقش بی بدیلی داشته باشد. \r\n اتاق بازرگانی می بایست به طور مستمر برای حل مسائل و مشکلات فنی و تخصصی خود و نیز اجرای طرح های پژوهشی به دانشگاه ها مراجعه نماید و خود را محصور به مراکز خود ساخته پژوهشی نکند. با برون سپاری، از بهترین محققین و متخصصین در دانشگاه های مادر یاری بگیرد. نقش اتاق بازرگانی در عرصه بین المللی بسیار کارساز و اثرگذار است واین نقش زمانی محقق می شود که هر روز خون جدیدی از خارج اتاق وارد آن شود. \r\n در این صورت است که اتاق بازرگانی به عنوان یکی از ابزارهای مهم در دیپلماسی و توسعه روابط خارجی و حتی تحکیم روابط سیاسی می تواند نقش آفرین باشد. اتاق بازرگانی باید شبکه های تجاری و بخش خصوصی ایران را با جهان مرتبط سازد و با ارائه راهنمایی های مطابق واقع، همراه با تلاش برای زمینه سازی جهت رشد و بقای تجارت و صنعت بخش خصوصی اقدام نماید. بدیهی است که بخش خصوصی به علت سرمایه محدود و ریسک پذیری بالای آن در خارج از کشور، تشنه اطلاعات تجاری به روز و یافتن فرصت های سرمایه گذاری مطمئن است. \r\n این نیاز اگر از سوی اتاق ها برآورده نشود، از اتاق یک بوروکراسی که عمدتا میراث ساختارهای ناکارآمد دولتی است بیش نخواهد ماند و تحولی ایجاد نخواهد شد. از جمله ضعف های بخش خصوصی در حوزه صادرات ناکافی بودن توجه به ارتقای دانش و فرهنگ صادراتی در جامعه، تعدد مراکز تصمیم گیری در امر تجارت خارجی و کم توجهی به اتاق های بازرگانی است، ضعف در مهارت های مدیریتی در بخش های صنعتی، و برخی بخش های خدماتی را می بایست برآن افزود. \r\n یکی از راهبردهایی که اتاق بازرگانی می تواند به کار گیرد آن است که از پیشگامان موفق صادرات کشور بخواهد در دوره های کوتاه مدت و بلند مدت، بنگاه های نوپا و تازه را رقیب خود ندانند بلکه آنها را در پناه خود گرفته و با پیچیدگی بازار و عرصه صادرات آشنا کنند. اتاق بازرگانی این نظارت را به عهده بگیرد و در راستای تقویت و حضور آنها در عرصه منطقه ای و بین المللی بکوشد. اتاق بازرگانی ایران هنوز در عرصه ملی ناشناخته است و در عرصه خارجی تا سطوح منطقه ای و فراتر از آن راه طولانی در پیش دارد. \r\n ما در مقایسه با اتاق های موفق جهان فاصله زیادی داریم. نکته دیگر، نقش حساس قوه قضاییه است. این قوه و وزارت دادگستری می بایست ضمن نظارت مستمر و شفاف، با هرگونه اقداماتی که باعث ایجاد جو روانی منفی و نیز یاس و ناامیدی در بخش خصوصی، و تضعیف کارآفرینان و صادرکنندگان می شود برخورد نماید. این امر برای ایجاد اطمینان در مردم و نیز امنیت سرمایه گذاران این بخش به ویژه آنهایی که در حوزه صادرات در بازارهای جهانی فعالند اهمیت بسزایی دارد. باید یادآور شد، هرکجای زنجیره صادرات، سستی و کاهلی نماید، این وضع به سرعت بر سایر بخش های متصل، تاثیر منفی می گذارد. \r\n توسعه صادرات غیر نفتی بهترین راهبرد برای تحقق ""اقتصاد مقاومتی"" است. در فضای متلاطم بین المللی امروز که دشمنان و رقبا برای عدم حضور منطقه ای و بین المللی ایران مشکل آفرینی می کنند، ما خود نمی بایست از نظر داخلی فضایی را فراهم کنیم که موجب سستی در سرمایه گذاری، تولید داخلی و کاهش ارتقاء کمی و کیفی صادرات شود. مواظب باشیم فرصت های طلایی بازار صادرات منطقه و جهان را ازدست ندهیم زیرا بسیار حساس و زودگذر هستند. \r\n\r\n نویسنده: دکتر حسام الدین واعظ زاده"
5,تنظیم بازار میوه شب عید با وزارت جهاد کشاورزی است/ صادرات با گرانی ارز با صرفه شد/شرکت بازرگانی دولتی یک بام و دو هوا است \r\n به گزارش خبرنگار اقتصادی خبرگزاری فارس ، محمدرضا نعمت زاده وزیر صنعت بعد از ظهر امروز در نشست خبری با حضور معاونان خود و خبرنگاران در وزارت صنعت سؤالات متعددی از جمله اینکه تکلیف واردات کالاهای اساسی و تنظیم بازار مانند شکر چه می شود، پاسخ داد و گفت: قانونی در اواخر سال 91 به صورت طرح در مجلس تصویب شده که طرح انتزاع برخی وظایف صنعت را در وزارت جهاد کشاورزی تجمیع کرده و چون این طرح مشکلات زیادی در اجرا داشت، دولت قبل اجرایش را تا آخر سال 92 متوقف کرد و ستاد تدابیر ویژه مسئول آن شد. \r\n\r\n وی افزود: اما از آنجایی که این دولت قانون ندارد، گفته شد که ستاد تدابیر ویژه برای قوانین مرتبط با تحریم است و اینکه فلان کار جزو وظایف این وزارتخانه باشد یا آن وزارتخانه، جزو تحریم نیست و رئیس جمهور دستور دادند تا آیین نامه انتزاع توسط دو وزیر تهیه شود که با امضای هر دوی ما به دولت رفت و تصویب شد. \r\n\r\n وی با اشاره به اینکه معتقدیم کار شرکت بازرگانی دولتی بازرگانی است، افزود: اما در قانون صراحت دارد که وظایف منتقل شود، منتهی اینکه تنظیم بازار برای محصولات کشاورزی هم باید به وزارت جهاد برود، از ابتدای امسال کل این وظایف را واگذار کردیم، حتی در سال های گذشته تنظیم بازار میوه برای شب عید با وزارت صنعت بود که برای امسال این مهم برعهده وزارت جهاد کشاورزی است و اکنون سازمان تعاون روستایی آن را پیگیری می کند. \r\n\r\n نعمت زاده در لابه لای سخنان خود با اشاره به تأکید برخی رسانه ها مبنی بر واگذاری بازرگانی دولتی که نقش مهمی را در تأمین کالاهای اساسی از جمله گندم برعهده دارد، گفت: در خبرنامه وزارت اطلاعات آمده بود که امسال خرید گندم با مشکل مواجه خواهد شد چون بازرگانی دولتی به وزارت جهاد واگذار نشده است و حتی نمایندگان مجلس هم به آقای حجتی فشار می آوردند که بازرگانی دولتی را هم زودتر بگیرید که به نظر من این فشارها بی مورد بود، چرا که امسال بیشترین حجم گندم را خریدیم و پول کشاورزان را توانستیم، با قرض از بانک ها بپردازیم، تا جایی که 6.8 میلیون تن گندم خریداری شد، در حالی که این رقم در سال گذشته 4.5 میلیون تن بود. \r\n\r\n وزیر صنعت، معدن و تجارت با اشاره به اینکه امسال نیز خرید گندم، روغن، برنج و شکر را شرکت بازرگانی دولتی به نمایندگی از وزارت جهاد کشاورزی انجام داد، افزود: به دستور رئیس جمهور بنا بود تا شش ماه ذخیره استراتژیک گندم داشته باشیم و ما بنا به ضرورت تأکید داشتیم که فقط گندم و روغن وارد شود، چرا که از قبل می دانستیم که در سال 91، 2.5 میلیون تن شکر وارد کشور شده که هیچ کس ناراحت نشده و سود بازرگانی آن را از 40 درصد صفر کرده اند. \r\n\r\n وی ادامه داد: امسال علی رغم آنکه شرکت بازرگانی دولتی ابلاغیه دارد تا مقداری شکر و برنج وارد کند، ما این کار را نکردیم و واردات شکر امسال 45 درصد و برنج 50 درصد کمتر از سال گذشته بوده است. \r\n\r\n وی در پاسخ به اینکه برخی گفته اند که ثبت سفارش های شکر بیش از حد نیاز بوده، گفت: طبق قانون، وزیر جهاد کشاورزی اختیار دارد که اذن واردات یا توقف این واردات محصول را بدهد، اما طبق قانون برنامه پنج ساله، ما به جز تعرفه هیچ مانعی را نمی توانیم برای واردات ایجاد کنیم که اکنون ثبت سفارش برنج و شکر جلویش گرفته شده است، اما یک سری ثبت سفارش ها مربوط به قبل است. از ابتدای سال جاری هم هیچ ثبت سفارش شکری هم نداشته ایم. \r\n\r\n نعمت زاده در پاسخ به اینکه بالاخره تکلیف شرکت بازرگانی دولتی چه می شود و آیا این شرکت در زیرمجموعه وزارت صنعت قرار دارد یا وزارت جهاد، گفت: این موضوع در کمیسیون صنعت مجلس مطرح است که پس از کار کارشناسی به دولت می آید و در مورد آن تصمیم گیری می شود، چرا که معتقدیم بازرگانی دولتی کار بازرگانی انجام می دهد. \r\n\r\n وی همچنین در مورد حذف ثبت سفارش و روان تر شدن سرعت ورود کالا این گونه توضیح داد که به جز برخی مواد اولیه که باید از وزارت جهاد کشاورزی یا وزارت بهداشت مجوز داشته باشند، 3 هزار و 500 قلم کالا ثبت سیستمی می شوند و دیگر نیازی به اخذ بسیاری از گواهی نامه ها نیست، یکی از پیشنهادات مجلس این بود که زمان ثبت سفارش را کم کنید که الان ما آن را صفر کرده ایم. \r\n\r\n به گفته وزیر صنعت، معدن و تجارت در عین حال این وزارتخانه به دنبال شفاف سازی تمامی مراحل ثبت سفارش است و به جز نام فروشنده که به دلیل تحریم ها به صلاح نیست، تا اعلام شود، بقیه مراحل قابل مشاهده است. \r\n\r\n وزیر صنعت تشکیل شورای گفت وگو در اتاق بازرگانی را یکی دیگر از مواردی دانست که به تسهیل امور از جمله بهبود فضای کسب و کار کمک می کند. \r\n\r\n وی در پاسخ به سؤال فارس در مورد برنامه این وزارتخانه در راستای توسعه صادرات غیرنفتی نیز این گونه پاسخ داد که هر هفته جلسه ای را با انجمن ها و اتحادیه های صادرکننده برگزار می کنیم، تا بتوانیم برنامه ریزی منسجمی را در این راستا تدوین کنیم. \r\n\r\n وی در مورد تأثیر کاهش قیمت نفت و صادرات نیز گفت: از زمانی که ارز گران تر شده، صادرات بیشتر صرف می کند، ولی واقعاً به دنبال آن هستیم که بخشی از کاهش درآمد ارزی را از این محل تأمین کنیم، چرا که مقام معظم رهبری نیز به کرات بر این موضوع تأکید داشته اند که صادرات غیرنفتی باید توسعه یابد. \r\n\r\n وی از اصحاب رسانه خواست تا اگر بر سر راه صادرات مشکلات یا موانعی وجود دارد آن را گوشزد کنند و افزود: به دنبال اصلاح تعرفه ها به نفع تولید داخلی و محدود کردن واردات هستیم. \r\n\r\n انتهای پیام/ب
5,سهم صادرات 500 میلیون دلاری برای صنایع دستی بسیار کم است \r\n به گزارش خبرنگار مهر، اسدالله عسگراولادی، رئیس کمیسیون صادرات اتاق بازرگانی ایران در مراسم تجلیل از فروشندگان و تولیدکنندگان برتر صنایع دستی که امروز پنجم بهمن ماه در محل سازمان میراث فرهنگی برگزار شد، با اشاره به اینکه وقتی انقلاب شد، حجم صادرات ایران 300 میلیون دلار بود، گفت: 36 سال کوشیدیم تا به صادرات برابر با 42 میلیارد تومان رسیدیم اما واردات ما همچنان 55 میلیارد دلار است و ما باید برای افزایش حجم صادرات خود بکوشیم، چرا که صادرات ما در بخش صنایع دستی تنها 150 میلیون دلار است و با صادرات فرش به 500 میلیون دلار می رسد. این حجم صادرات برای صنایع دستی ما با ظرفیتی که دارد، میزان بسیار کمی است. \r\n\r\n رئیس کمیسیون صادرات اتاق بازرگانی ایران با اشاره به اینکه باید صادرات را از تولید جدا کنیم، گفت: تولید، توزیع و صادرات سه بخش جداگانه را دربر می گیرند. من کشورهای زیادی را دیده ام. هندوستان، پاکستان، سریلانکا و بخشی از کشور چین یکی از محورهای مهم صادرات شان صنایع دستی است اما ما همچنان صنایع دستی را محور قرار نداده ایم. اگر ما صادرات نداشته باشیم، استقلال نداریم و به توسعه دست پیدا نمی کنیم. در دنیای امروز صادرات باید بر واردات فزونی داشته باشد وگرنه زمینه چیره گی سلطه گران را فراهم می آورد. \r\n\r\n به گفته عسگراولادی، توجه به صنایع دستی یکی از ضروریات است و باید تمام وابسته های بازرگانی که می خواهند عازم کشورهای مختلف شوند، با مسئولان سازمان میراث فرهنگی و صنایع دستی در تعامل باشند. تولیدکنندگان و صادرکنندگان خوب این گونه صنایع را بشناسند. با آنها به درستی ارتباط برقرار کنند؛ از صنایع دستی نفیس در دفاتر کار خود بهره ببرند. ما هم باید تولید صنایع دستی نفیس و میزان صادرات آن را افزایش دهیم. در هر رشته، سرمایه گذاری مناسبی داشته باشیم، به بررسی هر رشته بپردازیم و سلیقه خریداران خود را در نظر بگیریم. برای مثال مشتری ژاپنی یک چیز می پسندد و آنکه در عربستان سعودی و آمریکا زندگی می کند، چیز دیگری را می خواهد. \r\n\r\n رئیس کمیسیون صادرات اتاق بازرگانی ایران به ضرورت تغییر در شالوده ساخت اشاره و بیان کرد: ما باید شالوده ساخت را تغییر دهیم. صادرات ما افزایش پیدا کرده اما این میزان صادرات هنوز ما را راضی نمی کند. ما باید سلیقه و پسند مشتری خود را بشناسیم و دچار یاس نشویم. شناخت بازار فروش، برگزاری کارگاه های آموزشی، تعامل با رایزن های بازرگانی در کشورهای مختلف بر عهده سازمان میراث فرهنگی است.
5,درآمد ها با هزینه ها در مناطق آزاد هم خوانی ندارد \r\n مشاور مدیرعامل منطقه آزاد انزلی گفت: برای بهبود اوضاع مناطق آزاد باید زیر ساخت های مناسبی را در نظر بگیریم تا شاهد پیشرفت این مناطق باشیم. \r\n\r\n کیومرث کرمانشاهی در گفت و گو با خبرنگار ایلنا در خصوص وضعیت کنونی مناطق آزاد، گفت: این مناطق زمانی که تاسیس شد، قرار بود در حقیقت برای تجارت بدون دردسرهای مربوط به امور تجارت و صنعت فعالیت کند اما متاسفانه روند حرکتی طی سالهای گذشته به گونه دیگر بود و برخی از مسیر اصلی فاصله گرفتند. \r\n\r\n وی ادامه داد: برای اینکه ما تحولی در خصوص تجارت انجام دهیم باید ببینیم دیگران چه کرده اند؛ مناطق آزاد مناطقی است که از نظر سیاسی جزو قلمرو کشور محسوب می شود اما جزو قلمرو گمرکی کشور به حساب نمی آیند و برخی باید به این نکته توجه کنند. همچنین از دیگر مشخصه های مناطق آزاد این است که کالا ها به راحتی با سایر کشور ها مبادله شود، برای انجام چنین پروسه ای ارزش افزوده مطرح است. برای ایجاد مناطق آزاد باید یک سری زیر ساخت ها را مهیا کنیم که کار روان تر انجام شود. \r\n\r\n معاون سابق سازمان توسعه تجارت ایران در پاسخ به این سوال که آیا هم اکنون از این ظرفیت ها برخوردار هستیم یا خیر؟، اظهارداشت: به طور حتم باید بگویم که خیر، این تجهیزات مانند بار انداز، امکانات تخلیه و بار گیری، سکوهای مربوط به بار گیری در مناطق آزاد ما مهیا نیست در این مناطق ابتدا باید برق و مخابرات و.... را آماده می کردیم، سپس این مناطق را جزو مناطق آزاد به شمار می آوردیم. \r\n\r\n به گفته وی مناطق آزادی که بیشترین حجم ترانزیت کالا و توریست را در جنوب کشور بر عهده دارند چابهار، کیش و قشم است که اهمیت آن ها به دلیل شرایط خاص جغرافیایی است و من فکر می کنم کیش و قشم بهتر عملکرده اند. \r\n\r\n وی تاکید کرد: اگر زیر ساخت های مناطق آزاد کشور با استاندارد جهانی همراه بود ما هم می توانستیم در این زمینه پیشرفت قابل قبولی داشته باشیم. البته در این زمینه دولت بودجه ای در نظر نگرفته و درآمد ها با هزینه ها هم خوانی ندارد به همین دلیل شاهد پیشرفت چندانی نبوده ایم. \r\n\r\n پایان پیام
5,مدیریت برند، راهبرد نو مناطق آزاد ایرانی \r\n رییس جمهور در دهمین سفر استانی خود با معرفی استان گلستان به مثابه دالان توسعه اقتصاد کشور، یکی از مسایل حائز اهمیت را برای این استان، تاسیس منطقه آزاد تجاری- صنعتی دانست. این منطقه که در راستای ایجاد مرکزیتی برای انبار کالا و دپوی مواد اولیه ای که از کشورهای مختلف به آنجا خواهد آمد، تاسیس می شود، اینچه برون نام دارد. به گفته روحانی قرار است بزودی لایحه آن تهیه و به مجلس شورای اسلامی تقدیم شود. پیش بینی می شود راه اندازی این منطقه با توجه به افتتاح خط راه آهن ترانزیتی شدن دریای خزر که با حضور روسای جمهوری ایران، ترکمنستان و قزاقستان گشایش یافت، بتواند مسیر حمل و نقل تجارت جهانی میان شرق، از چین تا آسیای میانه، و غرب جهان به ویژه اروپای غربی را تسهیل کند. این خط920 کیلومتری به عنوان کریدور ریلی شمال به جنوب از شهر اوزن در قزاقستان تا شهر گرگان در استان گلستان ساخته شده است و با کاهش حدود 10هزار کیلومتر راه زمینی در مسیر اتصال راه آهن ترکمنستان، قزاقستان و ایران، نشان از خلق مزیت اقتصادی اینچه برون برای منطقه آزاد شدن دارد. \r\n\r\n به علاوه از آنجایی که قزاقستان یکی از کشورهای غنی منابع معدنی در جهان است، ایجاد این خط آهن، با ایجاد منطقه صنعتی متالوژی، می تواند تمامی ظرفیت های معدنی این کشور را به عنوان فرصت از جمله به اینچه برون منتقل کرده و منطقه را به قطب سرمایه گذاری و فعالیت های اقتصادی مبتنی بر منابع کانی فلزی و غیرفلزی، تبدیل کرده و صادرات مجدد را به عنوان فعالیت غالب منطقه آزاد اینچه برون تعریف کند. نگاه جدید دولت یازدهم به مناطق آزاد با توجه به ظرفیت های داخلی و بین المللی آنها می تواند همواره هویت و جایگاه جدید مناطق آزاد ایرانی را با برندسازی به طور مؤثر حفظ کند. همگی این مناطق با توجه به مزایای مانا و رقابتی که برای جذب سرمایه گذاری و مشارکت بخش خصوصی داخلی، خارجی، خدماتی و گردشگری دارند، باید بتوانند تولید محصولات تمام شده و ارائه خدمات را برحسب یک نوع برند قابل رقابت با سایر مناطق آزاد دنیا عرضه کنند، به طوری که لوگوی تجاری آنها حاکی از این برند خاص در هریک از آنها تعبیه شود و سرمایه گذاران را ترغیب کند تا برای انجام کارها به طور اختصاصی به محل این برند خاص مراجعه کنند و مراحل تحقق طرح های توجیهی فنی و اقتصادی خود را از طریق شرکت های دانش بنیاد در مناطق آزاد ایرانی دنبال کنند. از این جهت توجه به ایجاد یک مدیریت راهبردی برند با هدف برندسازی مناطق آزاد و ویژه اقتصادی ایران بر اساس مزایا و ظرفیت های داخلی و خارجی آنها برای جذب سرمایه گذاری و رونق فعالیت های اقتصادی از اهمیت خاصی برخوردار است. آنچه امروز مهم است ارتباط سرمایه گذاران و برجسته کردن مزیت های اختصاصی هریک از مناطق آزاد به صورت برند و قابل رقابتی کردن آنها برای اقتصادی شدن بهای محصولات نهایی با ارزش افزوده بالا نزد فعالان اقتصادی، مشتریان و سرمایه گذاران بخش خصوصی داخلی و خارجی برای ایجاد و افزایش درآمد است. \r\n\r\n از این رو پیوند اندیشه نو و اقتصاد در مناطق آزاد ایرانی همواره می تواند نویدبخش درآمدزایی و رشد کارآفرینی و بهبود فضای کسب و کار آنها باشد. نگاه سنتی و عقب ماندن از اندیشه های اقتصادی جدید بدون توجه به سازوکارهای نو در عرصه اقتصاد کاربردی مورد نظر wto مانند آزادسازی تجارت خارجی، لغو انحصارات دولتی و خصوصی، جریان آزاد اطلاعات، تخصیص بهینه منابع به وسیله بازار، جداسازی دومفهوم اقتصاد و تامین اجتماعی و ایجاد دولت ناظر به جای دولت عامل در عرصه سیاست و اقتصاد، نمی تواند بسته های لازم را درچارچوب آزادسازی اقتصادی، تعرفه زدایی وخصوصی سازی به سرانجام برساند، حتی اگر در هرجای این مملکت منطقه آزاد ایجاد کنیم، آنچنان که در دولت های گذشته مناطق ویژه اقتصادی زیادی تاسیس شد و بازهم وضعیت اقتصادی مناطق به سرانجامی نمی رسید، و کارکرد آنها، نمایشی بیش نبود! مزیت های مناطق آزاد ایران امروزه باید به صورت برند عرضه شوند تا پابرجا بمانند. کارایی نمادین برندها در مناطق باید به طور مستقل عمل کنند که گاهی آنچنان تاثیراتی از خود برجای گذارند که به شکلی تقریباً غریب و وصف ناپذیر اسرارآمیز جلوه کنند. در سال 1986 پیترهانتکه ، نویسنده اتریشی در کتاب تکرار ، دست به مقایسه ای بین یک سوپرمارکت اتریشی با کلی برند شیر و ماست، و یک بقالی معمولی در اسلوونی که تنها یک نوع شیر، بی هیچ نشان تجاری تنها با برچسب ساده شیر داشت، زد. اما همین که هانتکه به این شیر بدون برند اشاره می کند، بی آلایشی و سادگی آن از بین می رود. امروز این قبیل بسته بندی ها دیگر فقط به شیر اشاره نمی کنند، در کنار آن نوستالژی پیچیده ای از دوران قدیم می آید که زندگی ها محقر بود ولی گفته می شود اصیل تر و کمتر از خود بیگانه بوده اند. بنابراین باید گفت نبود یک برند تجاری در حکم نشان تجاری برای یک شیوه زندگی از دست رفته، نشان از بی هویتی آن دارد. به عبارتی در زبانی زنده، کلمات هرگز مستقیما به واقعیت اشاره نمی کنند بلکه نحوه ارتباط ما با آن واقعیت را نشان می دهند. بدین ترتیب نباید فکر کرد که مناطق آزاد ایرانی در مقایسه بامناطق مشابه آنها در سطح جهان که بالغ بر بیش از 3000 منطقه هستند ،هیچ امکاناتی ندارند، به عکس در این مناطق ظرفیت ها و فرصت های زیادی وجود دارند که با توجه به بحث وارونگی سرمایه در سطح بین المللی، سرمایه گذاران وبنگاه های اقتصادی فراوانی هستند که مایلند به هر دلیلی در ایران سرمایه گذاری کنند، و این اتفاق اگر نمی افتد به طور قطع ناشی از ضعف ساختاری مدیریتی است که توانمندی ها و ظرفیت ها در آن به برنامه تبدیل نمی شوند تا از طریق آن بتوان فضای کسب و کار را در کشور بهبود بخشند. برای انجام این کار بالاترین سطح کارآمدی اقتصادی و تجربه بین المللی لازم است،وگرنه فرستادن بوریاباف به کارگاه حریرمناطق نتیجه مطلوب مورد نظر را به بار نمی آورد. از این رو تبدیل به برند شدن در راستای یک فرآیند بین المللی می تواند مزایای بازارهای هدف مناطق آزاد تجاری- صنعتی را به مثابه یک استراتژی بهبود وتوسعه کسب وکار تعریف کند، به طوری که مدیران مناطق آزاد متقاعد شوند که هیچ سودی نصیب آنها نخواهند شد مگر اینکه مزایای منطقه خود را در یک کلمه در عرصه جهانی، به برند تبدیل کنند، یعنی آنان باید در حمایت از استراتژی برند مناطق یکپارچه شوند. این نگاه، افق دید ما را از داشتن یک نگاه سنتی در مورد عملکرد ها و فعالیت های مناطق آزاد و ویژه اقتصادی به یک نگاه استاندارد بین المللی براساس یک برنامه ریزی راهبردی مبتنی بر چشم انداز، ماموریت، اهداف، راهبردها، عناوین برنامه ها و فعالیت ها برای سازمان مناطق آزاد جدید از جمله اینچه برون یا جاسک و مناطق آزاد دیگر که دولت تدبیر و امید در آینده به دنبال تاسیس آنها هستند، تعریف می کند. چشم انداز و ماموریت برمبنای بالاترین مرجع تصمیم گیری که همانا با تدوین اساسنامه مصوب مجمع عمومی سازمان های مناطق آزاد تعیین می شود، اهداف که براساس ماموریت تعیین شده مشخص می شود و وظایف و دورنمای فعالیت ها را روشن می سازد، و عملا مسیرهای رسیدن به ماموریت ها را مشخص می کند، باید بتوانند مزیت های منطقه ای را در عرصه بین المللی در مرحله اول به استراتژی های اجرایی از جمله استراتژی تشویق صادرات وتولید رقابت پذیر، و نحوه دسترسی به منابع مالی، منابع مصرفی و تکنولوژی را به صورت یک بسته سیاستی/حمایتی در اختیار سرمایه گذاران داخلی و خارجی قرار دهد. در صورتی که بتوان این کار را انجام داد عملکرد دولت یازدهم را باید برتر از دیگر دولت ها در خصوص توسعه و رونق مناطق آزاد و ویژه نشان داد. هرچند برای تعیین راهبردهای مناطق آزاد جدید در ایران باید ابتدا نقاط قوت، نقاط ضعف، فرصت ها و تهدیدهای آنها را با نگاهی به فضای داخلی و عوامل بیرونی آنها بررسی کرد و راهبردها را به درستی استخراج و تدوین کرد تا این مناطق آزاد جدید گرفتار باری به هر جهت بودن مناطق آزاد قدیم و ویژه در کشور نشوند. عملکرد مدیران جدید در مناطق آزاد و ویژه نشان می دهد که باید به نحوه انجام ماموریت های آنها در راستای رشد، پرورش و بهبود عملکرد آنها از حیث اثر بخشی فعالیت های سازمانی مناطق و تحقق اهداف آنها توجه کرد، به نحوی که بازبینی چگونگی عملکرد آنها به صورت نرم افزاری متصل به بودجه مصوب سالانه مناطق باشد تا در هر مقطع زمانی چگونگی انجام آن روشن شود. در اینجاست که عملکرد متناسب با برنامه راهگشای فعالیت های آینده مناطق خواهد بود. \r\n\r\n *استاد دانشگاه و کارشناس مناطق آزاد تجاری- صنعتی
5,هدفمندی یارانه ها به نیمه هدفمندی یارانه ها تبدیل می شود \r\n\r\n یک منبع آگاه در گفتگو با آینده ، از تبدیل طرح هدفمندی یارانه ها به طرح نیمه هدفمندی یارانه ها خبر داد. \r\n\r\n به گزارش آینده این منبع درباره تغییرات صورت گرفته در طرح هدفمندی یارانه ها گفت:با توجه به اینکه اجرای این طرح در شرایط فعلی منجر به افزایش شدید قیمتها در حوزه عمومی خواهد شد، با نظر دکتر احمدی نژاد برای کنترل تورم ، یارانه ها کاملا هدفمند نشده و بخشی از یارانه های انرژی حفظ خواهد شد. \r\n\r\n وی توضیح داد:در طرح اولیه هدفمندی یارانه ها پیش بینی شده بود با اجرای طرح به جای پرداخت یارانه انرژی، یارانه به صورت نقدی پرداخت شود و بر این اساس مبالغ 40 هزار تومانی به حساب 61 میلیون نفر واریز شد، اما جرای این طرح به ویژه در حوزه حمل و نقل عمومی موجب افزایش شدید قیمتها و بالطبع افزایش تورم می شد و بنابراین با تغییر صورت گرفته، بخشی از یارانه های انرژی همچنان پرداخت خواهد شد. \r\n\r\n این منبع طرح نیمه هدفمندی یارانه ها را حفظ همزمان انرژی یارانه ای در کنار پرداخت نقدی توصیف کرده و افزود: در طرح نیمه هدفمندی، قیمت یارانه های انرژی همزمان به صورت یارانه ای و غیریارانه ای ارائه می شود و اقشار مختلف بر حسب تشخیص دولت از انرژی یارانه ای یا آزاد استفاده می کنند. \r\n\r\n وی تفاوت دیگر طرح نیمه هدفمندی یارانه ها و هدفمندی یارانه ها را در اتکا به منابع دریافت شده از مردم برای پرداخت نقدی عنوان کرد و افزود: در طرح هدفمندی دولت موظف بود پس از افزایش قیمت حامل های انرژی و دریافت وجه آن از مردم حداکثر تا 50 درصد مبلغ دریافت شده را به مردم پرداخت کند که طبیعی بود این مبلغ تکافوی گرانی به وجود آمده بر اثر افزایش قیمتها را نمی کرد. اما در طرح نیمه هدفمندی سقف پرداختی به مردم بیش از 50 درصد وجوه حاصل از افزایش قیمتها خواهد بود و دولت از منابع دیگر نیز برای پرداختهای نقدی استفاده خواهد کرد. \r\n\r\n این منبع در خاتمه گفت:تغییرات به وجود آمده در طرح هدفمندی یارانه ها اجرای آن را ممکن و کم هزینه تر خواهد کرد و بر این اساس جزئیات افزایش قیمتها ظرف ده روز آینده توسط دکتر احمدی نژاد اعلام خواهد شد و پیش بینی شده است اجرای طرح از ابتدای دی ماه آغاز گردد.
5,یارانه نقدی افزایش یافت/ فرزین: به فاز دوم هدفمندی ربطی ندارد \r\n ایسنا: بر اساس جدیدترین تصمیم دولت، مقرر شد یارانه 28 هزار تومانی واریزی به حساب سرپرستان خانوار به عنوان یارانه افزایش قیمت نان برای مدت 9 ماه بوده و این رقم از 29 خرداد قابل برداشت است. درواقع پس از انتقادهای اخیر نسبت به گران شدن نان، تصمیم گرفته شد برخی از نگرانی ها با این روش برطرف کند. بنا بر این رقم واریزی متوسط به ازای هر نفر ماهیانه حدود 3000 تومان است و از آنجا که این رقم مربوط به همه 9 ماه آینده است، بنابراین کل آن به یک باره واریز شده است. بر این اساس، یارانه افزایش قیمت نان فقط یک بار واریز خواهد شد و تا 9 ماه آینده دیگر تکرار نخواهد شد. پیش از این یارانه نقدی یک بار با افزایش رقم یارانه نان، یک هزار تومان افزایش یافته و به 45 هزار و 500 تومان رسیده بود. هم اکنون با محاسبه یارانه افزایش قیمت نان، می توان به این نتیجه رسید که یارانه ماهیانه اقشار به 48 هزار و 500 تومان رسیده است. دبیر ستاد هدفمندی یارانه ها، در اولین اظهار نظر پس از افزایش یارانه نقدی اظهار کرد: این یارانه صرفا برای نان است و به اجرای فاز دوم هدفمندی ارتباطی ندارد. به گزارش خبرنگار ایسنا، محمدرضا فرزین - دبیر ستاد هدفمندی یارانه ها - درباره اینکه آیا افزایش یارانه نان به حساب آن دسته از خانوارهایی که در ابتدای سال مابه التفاوت به حسابشان نیز واریز نشده بود تعلق می گیرد یا خیر؟ اظهار کرد: 28 هزار تومان برای مدت 9 ماه به حساب خانوارها واریز شده و تقریبا 70 میلیون ایرانی مشمول این مبلغ شده اند. یعنی برای یک خانواده چهار نفره مبلغ 112 هزار تومان از فردا قابل برداشت خواهد بود. وی درباره اینکه آیا این به منزله آغاز فاز دوم هدفمندی یارانه هاست، تصریح کرد: علی رغم میل باطنی دولت، نان گران و افزایش هزینه به مردم تحمیل شد، اما این افزایش یارانه صرفا برای نان است و به مرحله دوم ارتباطی ندارد. دبیر ستاد هدفمندی یارانه ها در پایان با تاکید بر اینکه این یارانه برای جبران هزینه افزایش نان تعیین شده است، خاطرنشان کرد: این مبلغ به عنوان عیدی به حساب سرپرستان خانوار واریز شده است. به گزارش خبرنگار ایسنا، بهروز مرادی - سرپرست سازمان هدفمندی یارانه ها - نیز درباره افزایش یارانه نان یادآور شد: با نظر رییس جمهور و توافقی که با رییس مجلس صورت گرفت، اجازه برداشت 28 هزارتومانی که سرانه به حساب سرپرستان خانوار ریخته بودیم، داده شد. وی افزود: بانک ها از فردا آمادگی دارند تا به مردم برای برداشت این مبلغ خدمات ارایه دهند.
5,تصمیم جدید دولت برای شیر یارانه ای \r\n مهر: بهمن حاج علی در گفتگو با خبرنگار مهر از تصمیم جدید برای تداوم توزیع شیر یارانه ای در اردیبهشت ماه در سراسر کشور خبرداد و گفت: وزارت بازرگانی تا امروز منتظر تصمیم جدید سازمان هدفمندکردن یارانه ها برای تغییر در روند توزیع شیر یارانه ای در کشور بود اما در نهایت تصمیم بر این شد که توزیع شیر یارانه ای به منظور حمایت از مصرف کنندگان و جذب شیر در دامداری ها در اردیبهشت ماه نیز ادامه یابد. \r\n\r\n رئیس ستاد بسیج اقتصادی کشور افزود: بعد از اخذ پیشنهادات متعدد و متنوعی بر روی چگونگی پرداخت یارانه شیر و نیز توزیع شیر یارانه ای، تغییر در نحوه پرداخت یارانه شیر همچنان در دستور کار حوزه معاونت بازرگانی داخلی وزارت بازرگانی و دستگاههای ذیربط است و به دلیل اینکه تعلل یا تاخیری در روند جذب و توزیع شیر یارانه ای انجام نشود، وزارت بازرگانی تصمیم گرفت که همچنان در اردیبهشت ماه نیز شیر یارانه ای توزیع کند. \r\n\r\n وی تصریح کرد: اگر تا پایان اردیبهشت ماه تغییری در مورد چگونگی پرداخت یارانه شیر صورت گیرد، وزارت بازرگانی نیز بر اساس آن عمل خواهد کرد، در غیر این صورت مبنای کار این است که در سقف سال 89، توزیع شیر یارانه ای تداوم یابد. \r\n\r\n به گفته حاج علی، میزان توزیع شیر یارانه ای در هر استان مطابق جدولی همچون سال 89 خواهد بود و روند توزیع در سراسر کشور در اردیبهشت ماه به میزان مدت مشابه سال قبل ادامه خواهد یافت.
5,فاز دوم هدفمندی یارانه ها در سال 90 منتفی شد \r\n فارس: محمد حسین فرهنگی با بیان اینکه در جلسه عصر روز گذشته کمیسیون ویژه طرح تحول اقتصادی مجلس، شمس الدین حسینی وزیر امور اقتصادی و دارایی و فرزین دبیر ستاد هدفمندی یارانه ها حضور پیدا کردند، گفت: نمایندگان مجلس ابهاماتی در زمینه اجرای هدفمندی یارانه ها مطرح کردند که وزیر اقتصاد نیز در مقابل توضیحاتی ارائه داد. \r\n\r\n نماینده مردم تبریز در مجلس افزود: طبق گزارش وزیر اقتصاد، نظر دولت ادامه روال فعلی در هدفمندی یارانه ها است و امسال تغییری در قیمت حامل های انرژی اعمال نمی شود. \r\n\r\n عضو کمیسیون ویژه طرح تحول اقتصادی تأکید کرد: میزان پرداخت یارانه ها و روش اجرا مانند روال گذشته در سال جاری ادامه پیدا می کند و تا آخر سال روال جاری در هدفمندی یارانه ها تغییر نمی کند. \r\n\r\n فرهنگی در مورد مهمترین ابهام نمایندگان گفت: در زمینه اجرای هدفمندی یارانه ها مباحثی مطرح شد و نمایندگان دولت توضیحاتی ارائه کردند، اما نمایندگان مجلس از روش های به کار گرفته شده در اجرای هدفمندی یارانه ها راضی نشدند. \r\n\r\n وی گفت: در زمینه میزان تنخواه برای هدفمندی یارانه ها ابهاماتی وجود داشت که نمایندگان مطرح کردند و وزیر اقتصاد توضیحاتی ارائه کرد، اما نماینده سؤال کننده از این توضیحات قانع نشد. \r\n\r\n فرهنگی تأکید کرد: سؤال های نمایندگان در مورد نحوه اجرای هدفمندی یارانه ها ارائه شد، اما قرار شد جداول عملکرد ماههای اخیر به کمیسیون ویژه طرح تحول ارائه شود. \r\n\r\n وی افزود: دولت مشکل خاصی در اجرای هدفمندی یارانه ها ندارد و در جمع بندی جلسه عمده مشکل هدفمندی یارانه ها سهم 30 درصد تولید از یارانه نقدی است که اگر دولت به درستی هدایت و مدیریت کند، اجرای هدفمندی در سایر زمینه ها قابل توجه است، اما در حوزه تولید عملکرد دولت مناسب نبوده است.
5,گام اشتباه در فاز دوم/ توزیع ناعادلانه یارانه انرژی سال 94 اصلاح می شود؟ \r\n به گزارش خبرنگار اقتصادی خبرگزاری فارس ، محمود سحابی، کارشناس انرژی در قالب یادداشتی به بررسی تاریخچه پرداخت یارانه در اقتصاد ایران و تطبیق آن با عدالت اجتماعی پرداخته است. \r\n\r\n 1- هدفمندی اواسط دهه 80 است و برخی از مراجع رسمی کشور مانند مرکز آمار ایران و وزارت نیرو در قالب گزارش های سالیانه، وضعیت توزیع یارانه انرژی را بین دهک های مختلف درآمدی را اعلام می کنند. مسئولان ارشد دولتی و نمایندگان مجلس با اشاره به همین آمارها در سخنرانی ها و مصاحبه های متعدد بر غیرعادلانه بودن نظام توزیع یارانه انرژی در کشور تاکید دارند. این افراد می گویند که 70 درصد یارانه های انرژی به 30 درصد پردرآمد جامعه اختصاص می یابد و ضرورت دارد هر چه سریعتر این شیوه اصلاح شود. بر همین اساس، اجماع لازم برای اجرای هدفمندی یارانه ها در کشور بین مردم و مسئولین قوای مختلف شکل می گیرد. \r\n\r\n 2- اواخر سال 87 است و با وجود اختلافات دولت و مجلس بر روی نحوه اجرای هدفمندی یارانه ها، روی ضرورت اجرای این طرح، اجماع کم نظیری در کشور حاکم است. چند سال بعد، محمدرضا فرزین (معاون وزیر اقتصاد در دولت دهم) در کتابی درباره مبانی طرح تحولات اقتصادی، پرداخت همگانی و توزیع ناعادلانه یارانه ها رابه عنوان یکی از دلایل اصلی ضرورت اصلاح نظام یارانه ای کشور بر می شمرد و می نویسد (1): توزیع عادلانه درآمد و افزایش رفاه اقشار آسیب پذیر از جمله اهداف اصلی دولت ها در پرداخت یارانه می باشد، این در حالی است که پرداخت همگانی یارانه انرژی سبب شده است تا خانوارهای دهک های بالای درآمدی به واسطه مصرف بیشتر سهم گسترده تری از یارانه را دریافت کنند،بدین ترتیب شیوه کنونی پرداخت یارانه نه تنها مهمترین هدف آن یعنی حمایت از اقشار کم درآمد را محقق نساخته، بلکه زمینه ساز هدر رفت منابع مالی کشور با تشویق به مصرف غیر بهینه اقشار پردرآمد از طریق پایین نگه داشتن دستوری قیمت ها گردیده است . \r\n\r\n 3- اواسط سال 88 است و اعضای هیئت دولت دهم که به تازگی موفق به کسب رای اعتماد از مجلس شده اند، به دیدار رهبر انقلاب می روند. مقام معظم رهبری در این دیدار می فرمایند: از همه مبتلابه تر، همین مسئله ی عدالت اقتصادی و عدم توزیع عادلانه ی ثروت عمومی و درآمد عمومی ملی بین آحاد جامعه است که نمونه های فراوانی دارد که زیاد است و یکی اش همین یارانه هاست که ما خودمان یارانه می دهیم؛ به فقیر کمتر می دهیم، به غنی بیشتر می دهیم! الان اینجور است دیگر . ماه ها بعد (ابتدای سال 90)، رهبر انقلاب در حرم مطهر رضوی دلایل حمایت خود را از اجرای هدفمندسازی یارانه ها به صورت شفاف تری بیان می کنند و مهمترین دلیل اجرای این سیاست را توزیع عادلانه ی یارانه ها اعلام می کنند. \r\n\r\n 4- اواخر پاییز سال 89 است و دولت دهم اجرای فاز اول هدفمندی یارانه ها را آغاز می کند. در کنار آزادسازی نسبی قیمت حامل های انرژی، دولت به تمامی مردم به صورت یکسان یارانه نقدی پرداخت می کند. بهبود ضریب جینی در سال های 90 و 91 براساس آمارهای اعلام شده توسط مرکز آمار نشان دهنده تاثیرات مثبت پرداخت یارانه نقدی بر روی زندگی خانوارهای کم درآمد است، اما این همه آثار یارانه نقدی در اقتصاد کشور نیست و دولت برای تامین حجم بالای این یارانه برای کل مردم، عملا ناتوان از اختصاص یارانه به بخش تولید شده است. \r\n\r\n 5- اوایل بهار سال 93 است و دولت یازدهم اجرای فاز دوم هدفمندی یارانه ها را آغاز می کند. قیمت برق خانوارها در تمامی پله های مصرفی به صورت یکسان (24 درصد) و قیمت گاز بخش خانگی در تمامی پله های مصرفی نیز به صورت یکسان (14 تومان) افزایش می یابد. با این اقدام، دولت فشار تامین منابع هدفمندی را بر اقشار کم درآمد که عموما مصارف کمتری دارند وارد می کند؛ این در حالی است که براساس آمارهای اعلام شده توسط مرکز آمار، هزینه انرژی خانوارهای کم درآمد سهم بیشتری از درآمد آنها را در مقایسه با خانوارهای پردرآمد به خود اختصاص داده است. مشترکین پرمصرف نیز که با درصد کمتری افزایش هزینه مواجه شده اند به مصرف بی رویه انرژی ادامه می دهند. کارشناسان می گویند دولت در شیوه اصلاح قیمت حامل های انرژی در فاز دوم هدفمندی یارانه ها، تنها جبران کسری منابع یارانه ها را دنبال کرده است و از اصلاح الگوی مصرف انرژی و توزیع عادلانه یارانه ها غفلت کرده است و این در حالی است که میزان یارانه انرژی مشترکین پرمصرف بسیار بالاست و حتی بیشتر از یارانه نقدی این خانوارهاست. \r\n\r\n 6- اواسط زمستان سال 93 است و در کمیسیون تلفیق مجلس خبر از طرح مشترکی از کمیسیون های انرژی و اقتصادی مجلس است که به حذف یارانه مصارف بی رویه انرژی می پردازد تا پرمصرف ها که عموما پردرآمد هم هستند، از یارانه انرژی بیشتری استفاده نکنند. این اقدام می تواند هم به مصرف بی رویه حامل های انرژی توسط پرمصرف ها خاتمه دهد و هم توزیع عادلانه یارانه بین دهک های مختلف درآمدی را محقق کند. آیا توزیع ناعادلانه یارانه انرژی و بهره مندی بیشتر پرمصرف ها از این یارانه، در سال 94 متوقف می شود؟ \r\n\r\n پی نوشت: \r\n\r\n (1): محمدرضا فرزین، سیدشمس الدین حسینی و علی موحدنژاد، مبانی طرح تحولات اقتصادی با تاکید بر هدفمند کردن یارانه ها ، معاونت امور اقتصادی وزارت امور اقتصادی و دارایی، سال 91 \r\n\r\n انتهای پیام/م
5,پیشنهاد بیمه دانا برای تأسیس صندوق بیمه های زندگی \r\n عضو هیأت مدیره بیمه دانا گفت : صنعت بیمه می تواند از طریق تأسیس صندوق بیمه های زندگی در تأمین مالی بنگاهها سهیم شود .به گزارش روابط عمومی بیمه دانا دکتر رضا جعفری در مراسم معارفه مدیر جدید سرمایه گذاری بیمه دانا گفت صنعت بیمه امروزه از جایگاه بسیار مهمی در اقتصاد کشور برخوردار است، به طوری که می توان آن را جزء لاینفک نظام اقتصادی در کشور دانست زیرا نه تنها ابزاری برای تأمین امنیت و اطمینان و آسایش و آرامش خاطر برای آحاد مختلف جامعه و صاحبان سرمایه ها به شمار می رود بلکه در کنار سایر نهادهای مالی چون بازار سرمایه در امر تهیه ، تخصیص سرمایه و تأمین مالی واحدهای اقتصادی ایفای نقش می کند .وی مدیریت بهینه منابع مالی و سرمایه گذاری های مطمئن و دارای بازده مطلوب در صنعت بیمه را بسیار پر اهمیت دانست و گفت : اگر منابع و ذخایر قابل سرمایه گذاری وفق آئین نامه های سرمایه گذاری مصوب شورای عالی بیمه و بیمه مرکزی ج.ا.ا به عنوان نهاد ناظر در صنعت بیمه به خوبی انجام شود . بازدهی حاصله از این سرمایه گذاریها نه تنها نگرانی و دغدغه های فعالان عرصه صنعت بیمه کشور در انجام به موقع تعهداتشان در قبال بیمه گذاران را مرتفع می سازد و باعث افزایش رضایت و اعتماد بیمه گذاران می شود .
5,اعلام توانگری مالی شرکت های بیمه در سال 1393 \r\n آخرین وضعیت توانگری مالی موسسات بیمه در شورای عالی بیمه مطرح و سطح توانگری مالی شرکت های بیمه توسط بیمه مرکزی جمهوری اسلامی ایران منتشر شد که بر این اساس 16 شرکت در سطح توانگری یک، چهار شرکت در سطح توانگری دو، دو شرکت در سطح سه و دو شرکت نیز در سطح 5 قرار گرفتند.به گزارش روابط عمومی بیمه مرکزی، برهمین اساس شرکت های بیمه البرز، دانا، معلم، پارسیان، ملت، رازی، سامان، پاسارگاد، کارآفرین، آرمان، ما، اتکایی ایرانیان، حافظ، امید،ایران معین و اتکایی امین در سطح توانگری یک و شرکت های بیمه ایران، آسیا، سینا و نوین در سطح توانگری دو قرار گرفته اند. شرکت های بیمه میهن و کوثر در رتبه سوم وشرکت های بیمه توسعه و دی در سطح توا نگری پنج قرار دارند.شرکت های بیمه در اجرای مقررات مصوب شورای عالی بیمه (آیین نامه شماره 69) موظفند توانگری مالی خود را پس از تصویب صورت های مالی سالانه در مجمع عمومی، محاسبه و همراه اظهار نظر حسابرس و بازرس قانونی به بیمه مرکزی ارسال کنند.در همین راستا اداره کل نظارت مالی پس از بررسی و کنترل محاسبات، نسبت توانگری هر یک از شرکت های بیمه را به شرح زیر برای اطلاع عموم ذینفعان اعلام کرد. براساس این گزارش، تعداد 16 شرکت بیمه در سطح یک توانگری و وضعیت مطلوب قرار دارند و نسبت توانگری سطح یک برابر100 درصد و بیشتر است. این شرکت ها برای ایفای تعهدات خود در مقابل بیمه گذاران و صاحبان حقوق آنها از توانایی کافی برخوردارند.از بین شرکت های بیمه کشور، تعداد 4 شرکت بیمه در سطح دو توانگری قرار دارند. نسبت توانگری مالی سطح دو، بیش از 70 درصد و کمتر از 100 درصد است. مطابق شاخص های تعریف شده سطح دو توانگری به این معناست که شرکت های بیمه توانایی ایفای تعهدات خود را دارند ولی باید برای رسیدن به شرایط مطلوب، وضعیت مالی خود را ترمیم و تقویت کنند.
5,پرداخت 4100 میلیارد تومان به خسارت دیدگان در سال جاری توسط بیمه ایران \r\n مدیر عامل بیمه ایران میزان خسارات پرداختی این بیمه طی 10 ماهه سال جاری را چهار هزار و 100 میلیارد تومان اعلام کرد. \r\n\r\n به گزارش ایسنا، محمود امراللهی طی سخنانی در نشستی خبری که به مناسبت فرا رسیدن سی و ششمین سالگرد پیروزی انقلاب اسلامی در محل وزارت اقتصاد برگزار شد، با اعلام این خبر، عمده خسارات پرداختی بیمه ایران طی مدت مذکور را شامل بیمه شخص ثالث و حوادث رانندگی عنوان کرد. \r\n\r\n وی در پاسخ به سوالی در خصوص پرداخت خسارت به آسیب دیدگان حادثه آتش سوزی مدرسه “شین آباد” نیز با اشاره به اینکه حسب قوانین مربوط به بیمه دانش آموزی، بیمه ایران تنها تا سقف یک میلیون تومان موظف به تامین خسارت بابت هر دانش اموز آسیب دیده بود، افزود: با این وجود به واسطه احساس تعهد اجتماعی، در مورد حادثه شین آباد، در مجموع، نسبت به پرداخت حدود 2 میلیارد تومان خسارت و اهدای یک حساب پس انداز بیمه ای با ارزش 60 میلیون تومان برای آسیب دیدگان اقدام کردیم. \r\n\r\n مدیر عامل بیمه ایران در همین راستا از ارتقای شعبه ویژه رسیدگی به امور بیمه ای جانبازان و ایثارگران به یک مجتمع اختصاصی خبر داد و افزود: که این مجتمع از سال آینده فعالیت خود را آغاز خواهد کرد.امراللهی همچین با اعلام خبر افزایش سرمایه شرکت بیمه ایران از 390 میلیارد تومان به سه هزار و 400 میلیارد تومان، این امر را در راستای توسعه فعالیت های بیمه ای این شرکت بسیار مطلوب ارزیابی کرد.مدیرعامل بیمه ایران با ارائه گزارشی از عملکرد یکساله، استراتژی تدوین شده برای شرکت را در قالب 4 شاخص شفافیت، کیفیت، توسعه فرهنگ بیمه و بیمه زندگی برشمرد. \r\n\r\n وی اظهار کرد: بر اساس برنامه ریزی ها و استراتژی تدوین شده در افق 1404، شرکت سهامی بیمه ایران برترین شرکت غرب آسیا خواهد بود. بیمه ایران تنها شرکت بیمه دولتی در کنار 28 شرکت بیمه غیر دولتی دیگر فعالیت می کند و دارای بیشترین سهم بازار بیمه ای کشور است.وی تصریح کرد: شرکت سهامی بیمه ایران به عنوان بیمه گر اتکایی معتبر در سطح بین المللی دارای بیشترین نمایندگی فروش است. \r\n\r\n امراللهی پوشش بیمه درمان بیمه ایران را در کشور 5میلیون نفر و تعداد بیمه نامه های شخص ثالث صادر شده در سال جاری را 10 میلیون بیمه نامه اعلام کرد. \r\n\r\n مدیرعامل بیمه ایران در بخش دیگری از سخنان خود با اشاره به انعقاد بزرگترین قرارداد بیمه ای کشور توسط این شرکت گفت: صنایع و شرکت های بزرگی مانند خودروسازی، نفت و فولاد از جمله مشتریان مهم این شرکت هستند. \r\n\r\n امراللهی با بیان اینکه در تدوین استراتژی شرکت سهامی بیمه ایران به سند راهبردی و نمادهای بالادستی این شرکت از جمله وزارت اقتصاد و بیمه مرکزی توجه شده است، تاکید کرد: ذینفعان بیرونی، داخلی، زیان دیدگان، کارگزاران و نمایندگان نیز در این استراتژی مورد توجه ویژه قرار گرفتند.
5,موسسات اعتباری رسمی اجازه انتشار صکوک گرفتند \r\n هموطن آنلاین_ به نقل از نسیم، موسسات اعتباری دارای مجوز از بانک مرکزی برای افزایش سرمایه نقدی خود با رعایت قانون تجارت و اخذ مجوز از بانک مرکزی و سازمان بورس و اوراق بهادار مبادرت به انتشار صکوک اجاره، قابل تبدیل به سهام خواهند نمود. \r\n\r\n همچنین شورا، با استفاده از نهاد واسط (ناشر) که با رعایت قانون توسعه ابزار ها و نهاد های مالی جدید در بازار پول تاسیس می شود موافقت کرد. شایان ذکر است شورای پول و اعتبار، دستورالعمل نحوه رسیدگی به شکایات مشتریان موسسات اعتباری را در 11 ماده و 9 تبصره مورد تصویب قرار داد. \r\n\r\n شورا مقرر نمود برای اجرای کامل این دستورالعمل، بانک مرکزی ساختار و نیروی انسانی مناسب برای انجام این وظیفه را فراهم نماید.
5,آسیب شناسی موسسات مالی و اعتباری \r\n به گزارش خبرگزاری موج، آسیب شناسی موسسات مالی و اعتباری عنوان یادداشت روز روزنامه حمایت است که در آن می خوانید؛ \r\n فعالیت موسسات مالی و اعتباری در حالی در روزهای اخیر در کانون توجهات قرار گرفته است که حجم نقدینگی این مؤسسات، زیر ده درصد از مجموع کل نقدینگی کشور است، اما با این حال، این میزان، رقم قابل توجهی است. مشکلی که توسط کارشناسان بارها مطرح شده، این مطالبه است که چرا این موسسات به بانک تبدیل نمی شوند تا بدین وسیله بخشی از پول های خود را به صورت ذخیره قانونی در اختیار بانک مرکزی قرار داده و بانک مرکزی نیز بتواند سیاست های خود را بر آنان اِعمال کند. بنابراین، در شرایط رکود تورمی که علی القاعده باید شاهد کاهش تعداد بانک ها و موسسات اعتباری باشیم، در روندی معکوس، طی چند سال گذشته بخصوص سه سال گذشته، تعداد آنان به شدّت افزایش یافته است. مسئله مهمی که در این میان مطرح است، رشد قارچ گونه این مؤسسات - که با زد و بند و استفاده از رانت به وجود آمده اند. در شرایط رکودی فعلی، اعتبارات و پول این موسسات نه تنها به سمت بخش تولید سرازیر نمی شود، بلکه در سوداگری و دلالی سرمایه گذاری می گردد. قاچاق کالا و واردات آن، عمدتاً توسط منابع بانکی و موسسات اعتباری صورت می گیرد و این اشکالاتی است که رسانه ها وظیفه دارند به آن بپردازند. \r\n بانک ها و موسسات مالی، منابع حاصل از سپرده های خود را به صورت سالم، واسطه گری نکرده و به تسهیلات تبدیل نکرده اند؛ بلکه این منابع صرف دارایی هایی در شبکه بانکی شده که عملاً، جریان نقدینگی را دچار اختلال کرده است. رشد حجم پول در کشور و افزایش نقدینگی، ساختار اقتصادی و اجتماعی کشور را با مشکلات عدیده ای روبه رو ساخته و با ایجاد بی ثباتی، اقتصاد را از مسیر رقابتی خارج ساخته و شرایط زندگی گروه های اجتماعی به ویژه اقشار کم درآمد و دارای درآمد ثابت را از نظر افزایش هزینه های زندگی و کاهش قدرت خرید با ناپایداری و عدم تعادل شدید مواجه می کند. سیاست کاهش نرخ تورم از نظر اقتصادی الزامات و قانونمندی خاص خود را دارد و تنها با اراده و تصمیم گیری های کوتاه مدت نمی توان به آن دسترسی پیدا کرد. \r\n از سویی دیگر، افزایش قیمت ارز، که معنای واقعی آن کاهش ارزش پول ملی است سرابی خوش بینانه برای دولت به وجود آورده است که فکر می کند می تواند تعهدات و منابع ریالی برای بعضی اهداف خود را تامین نماید. در واقع نوعی تورم مزمن که سرمنشاء آن عمدتاً در بانک ها و موسسات مالی و اعتباری است، در کشور قابل شناسایی و تعریف بوده که آثار ناهنجار اقتصادی و اجتماعی فراوانی را به همراه دارد. نتیجه عدم نظارت بر عملکرد این موسسات و بانک ها، گسترش فقر و نابرابری، دو قطبی شدن طبقات اجتماعی، توزیع ناعادلانه امکانات و منابع، کاهش شدید رفاه عمومی، کاهش شدید قدرت خرید، دامن زدن به ابعاد روانی تقاضا برای کالاهایی چون زمین، مستغلات، طلا، ارز و ... ایجاد انحراف در تخصیص منابع، کاهش رقابت پذیری اقتصاد، افزایش هزینه ای تولید، بی ثباتی اقتصادی، افت شدید ارزش پول ملی و کاهش درآمدی ارزی و... همه پیامدهای تورم مزمن و ساختاری اقتصاد کشور ماست که منجر به نگرانی شدید و معضلی عمیق و ریشه ای گردیده است. \r\n تاملی بر آمارها نشان می دهد که در سال های اولیه انقلاب اسلامی یعنی اواخر دهه 50، نرخ تورم 10 درصد گزارش شده است. در دهه 70، تورم از 20 درصد پیشی گرفت، به طوری که در سال 1374 نرخ تورم به 49 درصد فزونی یافت که سنگین ترین و حادترین نرخ تورم طی نیم قرن اخیر در کشور بود. این در حالی است که سناریوی تکراری تزریق ارز حاصله از درآمدهای نفتی که اکثر آن صرف واردات مجاز و غیر مجاز و فروش دولتی در بازار می گردد و نیز شرایطی که به عنوان عوامل روانی بر جامعه حاکم است – در حالی که کنترل بخش محدودی از آن در اختیار دولت بوده و تصمیمات نسنجیده می تواند آن را تشدید کند – اتفاقی بسیار تلخی است که باید امیدوار بود مجدداً صورت نگیرد.تصور و شناخت نادرست از نظام بانکی و صدور مجوزهای بدون نظارت برای موسسات مالی و اعتباری موجب اتخاذ تصمیمات غیرعلمی و غیرکارشناسانه شده است؛ به طوری که این تصمیمات، نظام پولی و بانکی را در خدمت بخش ها و فعالیت هایی قرار داده که در مواردی کاملاً روشن، نه تنها مغایر با موازین شناخته شده، بلکه مخالف با اهداف اقتصادی خود دولت است. \r\n گسترش فضای نامطمئن در مدیریت موسسات مالی- اعتباری و سلامت عملکرد آنها مضرّاتی بدین شرح دارد: نامناسب تر شدن فضای اعتماد و اطمینان سه جانبه میان مردم، دولت و موسسات مالی برای گردش درست تر فعالیت های مالی، تغییر فضای فعالیت های مالی به سوی سوداگری، تغییر سبد نقدینگی به طرف اقلام پولی و امکان بروز تورم پنهان فعلی در سالهای آینده، طولانی تر کردن صف متقاضیان اعتبارات، پیدایش و تشدید رانت های متعدد ناشی از غیرواقعی بودن نرخ سود سپرده ها و تسهیلات در نظام بانکی. دولت باید، به وسیله رفع موانع از اقتصاد درون زا و رونق تولید ملی با نظارت بر عملکرد بانک ها و موسسات مالی و اعتباری، زمینه های رکود تورمی را از بین ببرد. خلاصه اینکه، وظیفه دولتمردان این است که با هدایت نقدینگی بانک ها و موسسات مالی اعتباری به سمت تولید داخلی، نظارت بر عملکرد آنان به پول ملی قدرت و پشتوانه بدهند و امیدواریم با نظارت مجلس و همت دولت، مشکلات احتمالی آینده و توطئه های داخلی و خارجی بر سر راه پیشرفت اقتصادی نظام، خنثی شود. \r\n\r\n نویسنده: دکتر محمد خوش چهره
5,بانک مرکزی ابزار مناسب برای برخورد با موسسات مالی غیرمجاز را ندارد \r\n مدیر عامل بانک ایران زمین گفت: هیچ کدام از بانک ها و شعب، آئین نامه عدم فعالیت با موسسات مالی غیرمجاز را اجرایی نکرده و با وجود این تاکیدات سعی در همکاری با موسسات مالی غیرمجاز به منظور جذب منابع آنها دارند. \r\n\r\n سید کمال سید علی، درخصوص فعالیت موسسات مالی غیرمجاز و چگونگی نظارت بانک مرکزی بر این موسسات به ایلنا گفت: به دلیل عدم نظارت بانک مرکزی، موسسات مالی غیرمجاز امکان افزایش نرخ سود سپرده ها را پیدا می کنند، و به دلیل اینکه بین 13.5 درصد سپرده قانونی با نرخ هایی که خود موسسات مشخص می کنند فاصله دارد، آنها در رقابت با سایر بانک ها بهتر می توانند منابع را جذب کرده و از سوی دیگر هیچ گونه پاسخ گویی به بانک مرکزی ندارند. \r\n\r\n وی در ادامه تصریح کرد: اطلاعات این موسسات برای بانک مرکزی شفاف نیست، گزارشات ادواری ارائه نمی کنند و به صورت مستمر هم تحت کنترل بانک مرکزی قرار نمی گیرند. \r\n\r\n مدیر عامل بانک ایران زمین گفت: با این وجود فعالیت هایی که این موسسات انجام می دهند و نرخ های بالایی که برای سود سپرده های خود تعیین کرده اند، باعث می شود که منابع بانک ها به سمت آنها گسیل شده و بانک ها با کمبود منابع مواجه شوند. \r\n\r\n سید علی خاطرنشان کرد: بنابراین عمده ترین مسائلی که باعث می شود این موسسات دست به انجام این کار بزنند، عدم پرداخت سپرده های قانونی، عدم نظارت و کنترل بانک مرکزی، عدم رعایت کفایت سرمایه مالی خود و نیز عدم رعایت تعهدات کلان و ذی نفع واحد است که همه این موارد به سبب عدم ارائه گزارشات ادواری به بانک مرکزی صورت می گیرد. \r\n\r\n وی در پاسخ به سوالی مبنی بر اینکه علت عدم برخورد بانک مرکزی با این موسسات چیست؟ گفت: بانک مرکزی برای نظارت بر این موسسات، نیاز به یک ابزار قوی نظارتی دارد، به دلیل آنکه این موسسات مجوزی از بانک مرکزی دریافت نکرده اند، بنابراین بانک مرکزی هم نمی تواند با آنها برخورد کند. \r\n\r\n مدیر عامل بانک ایران زمین با اشاره به اینکه در وهله اول باید مقررات و ضوابط بر این موسسات حاکم شود، عنوان کرد: پول مردم هم نزد این موسسات قرار دارد؛ این دلیل هم یکی دیگر از موانع برخورد و جمع آوری این گونه موسسات است. بنابراین به دلیل اینکه نارضایتی مردم هم فراهم نشود، باید محتاطانه با این موسسات برخورد کرد. \r\n\r\n سید علی در پاسخ به سوالی مبنی براینکه هنگامی که یک سوپرمارکت بدون مجوز فعالیت کند، سریعا با آن برخورد می شود، چه عاملی باعث می شود که این موسسات بدون دریافت مجوز از بانک مرکزی، ایجاد و به فعالیت خود ادامه دهند؟ گفت: فلسفه وجودی و تاسیس این موسسات به تعاونی های محلی، مساجد و شرکت های اوایل انقلاب بازمی گردد. بعضی از این تعاونی ها گسترش پیدا کردند و برخی دیگر نیز کار خود را تحت عنوان قرض الحسنه آغاز کردند. \r\n\r\n وی در ادامه تصریح کرد: این مراکز با این عناوین کار خود را آغاز کرده، اما در آینده به غول های بزرگ مالی و اعتباری بدل شدند. البته برخی از نهادها و دستگاه ها نیز در داخل خود اقدام به تاسیس این موسسات زدند و بعدها کار خود را گسترش داده و درحال حاضر تبدیل به بانک شدند. \r\n\r\n مدیر عامل بانک ایران زمین در خصوص ممانعت همکاری و فعالیت بانک ها با موسسات مالی غیرمجاز از سوی بانک گفت: به دلیل آنکه حساب اکثر این موسسات در بانک ها قرار دارد، شورای هماهنگی بانک ها و بانک مرکزی تاکید کرده اند که نباید برای این موسسات حسابی در بانک ها ایجاد شود، که از این طریق بتوان محدودیت هایی را برای این موسسات اعمال کرد. \r\n\r\n وی در ادامه افزود: اما متاسفانه با این وجود برخی از بانک ها با این موسسات ارتباط برقرار کرده و قصد دارند که منابع این موسسات را جذب کنند، اما بانک مرکزی طی ابلاغ آئین نامه ای به بانک ها، آنها را از فعالیت با موسسات مالی غیرمجاز منع کرده است. \r\n\r\n مدیر عامل بانک ایران زمین در پایان خاطرنشان کرد: اما به عقیده بنده هیچ کدام از بانک ها و شعب، این آئین نامه را اجرایی نکرده و با وجود این تاکیدات سعی در همکاری با موسسات مالی غیرمجاز به منظور جذب منابع آنها دارند. \r\n\r\n پایان پیام
5,بانک ها دنباله روی موسسات مالی شده اند \r\n ایرنا - وی گفت: باید نظارت بانک مرکزی آنقدر قوی باشد که بانکها از ریل خارج نشوند به گونه ای که اطلاعات لحظه ای خود را تقویت کرده و هوشیاری بیشتری داشته باشتد از سوی دیگر مردم هم دقت بیشتری داشته و تنها به دلیل سود بالاتر به سمت این قبیل بانک ها و موسسات نروند. \r\n\r\n مدیر عامل بانک ملت همچنین با تاکید بر نقش موسسات اعتباری در بازار پولی افزود: وقتی که موسسه ای پولی در کشور فعال است باید از نظر منابع، مصارف و نوع فعالیت تحت کنترل و مدیریت متمرکز بانک مرکزی باشد تا در چارچوب تعیین شده عمل کند. وی با بیان اینکه نشنیده ام در دنیا موسساتی باشند که خارج از حیطه نظارت بانک مرکزی فعالیت کنند چرا که با عدم رعایت هرگونه الزامی از این بانک و پاسخگویی به آن عواقب سختی را برای بازار پول و اقتصاد به همراه دارد افزود: این درحالی است که امسال موسسات، زیان بالایی برای شبکه بانکی رقم زدند به طوری که هنگامی سود بانکی در ابتدای سال کاهش یافت تعداد قابل توجهی از موسسات که تحت نظارت نبودند با تحریک سپرده گذاران موجبات خروج تدریجی پول از بانک ها و هدایت به سمت خود را فراهم آوردند.
5,جلسه ویژه جهانگیری با مدیران عامل بانک ها \r\n به گزارش خبرگزاری مهر، جلسه شورای اقتصاد روز دوشنبه هفته جاری به ریاست اسحاق جهانگیری تشکیل می شود و علاوه بر بررسی درخواستهای وزارت نفت، به گزارش کاربرگ های تکمیل شده 4 وزارتخانه برای برنامه های عملیاتی سیاست های کلی اقتصاد مقاومتی پرداخته خواهد شد. \r\n\r\n معاون اول رئیس جمهور عصر سه شنبه جلسه ای با مدیران عامل بانک های دولتی، خصوصی و موسسات مالی و اعتباری خواهد داشت و با آنان در خصوص تامین اعتبار و سرمایه درگردش مورد نیاز واحدهای تولیدی و همچنین سیاست های پولی و بانکی دولت گفتگو خواهد کرد.
5,دریافت عوارض استقرار از شعب بانک ها و موسسات مالی و اعتباری پایتخت \r\n به گزارش خبرنگار خبرگزاری موج، علیرضا دبیر، رییس کمیسیون برنامه و بودجه شورای اسلامی شهر تهران با اشاره به مصوبه بهمن ماه سال گذشته درخصوص دریافت عوارض کسب و پیشه از شعب بانک ها توضیح داد: این مصوبه بعد از تایید فرمانداری متاسفانه توسط وزیرکشور لغو شد اما با مذاکرات انجام شده مجددا طرح دریافت عوارض استقرار از شعب بانک ها و موسسات مالی و اعتباری شهر تهران مطرح شده است. \r\n وی اظهار داشت: فعالیتی که بانک های دولتی و خصوصی در شهر تهران انجام می دهند فعالیت تجاری است. علاوه بر آن بر اساس برنامه 5 ساله شهرداری باید درآمدهای پایدارش را افزایش دهد و این عوارض از مهم ترین درآمدهای پایدار شهر تهران است. \r\n وی اضافه کرد: طی جلسه ای که وزیر کشور با شهردار تهران داشته اند؛ به آقای قالیباف قول مساعد داده اند که به افزایش درآمدهای پایدار شهرداری تهران کمک کنند. بر این اساس این طرح با 30 امضا و به صورت دو فوریت به صحن آورده شده است. \r\n سالاری به عنوان مخالف دوفوریت این طرح گفت: ما با کلیات این طرح موافق هستیم اما این فرمولها قابلیت بررسی به شکل دو فوریت را ندارد. پیشنهاد می کنم یک فوریت آن را تصویب کنیم و روز یکشنبه جزییات طرح را بررسی کنیم. \r\n دبیر در پاسخ به سالاری بیان کرد: این متن مصوبه سال گذشته است که با کمک کمیسیون معماری و شهرسازی فرمول های مربوطه آن تهیه شد. بر اساس این مصوبه به شهرداری تهران اجازه داده می شود از ابتدای سال 94 عوارض فعالیت شعب بانک ها و موسسات مالی و اعتباری را از کلیه بانک ها و موسسات مالی و اعتباری و مشابه آنها در سطح شهر تهران دریافت کرده و به حساب درآمدی شهرداری تهران واریز کند. \r\n اسماعیل دوستی نیز با اشاره به دلایل لغو مصوبه توسط دیوان عدالت اداری توضیح داد: بین کمیته انضیاطی بانک ها و شهرداری در خصوص محاسبه عوارض برای ساختمان های اداری بانک ها اختلاف وجود دارد و علت رد شدن مصوبه توسط دیوان نیز همین موضوع بود. بنابراین ضروری است ما در این مصوبه روی این موضوع که ستاد اداری یانک ها مشمول این عوارض نمی شود؛ تاکید کنیم. \r\n در ادامه، احمد دنیامالی با اشاره به اینکه این طرح یکی از درآمدهای پایدار شهرداری است پیشنهاد کرد بازار سهام بورس هم به این طرح اضافه شود. چرا که در این بازار معاملات سنگینی انجام می شود که باید مشمول عوارض کسب و پیشه شوند. \r\n مهدی چمران، رییس شورای اسلامی شهر تهران نیز در پاسخ به پیشنهاد دنیامالی گفت: ما عوارض بازار بورس را یکبار تصویب کردیم اما فرمانداری و وزارت کشور آن را رد کردند و بعد به تقلید از مصوبه ما از بازار بورس مالیات گرفتند. بهتر است این موضوع را با موضوع بانک ها مخلوط نکنیم. \r\n علی صابری به عنوان موافق این دو فوریت تصریح کرد: عملیات بانک ها تجاری است و زمانی که از یک کاسب ساده عوارض کسب می گیریم نمی توانیم به بهانه انجام کار ملی از شعب بانک ها عوارض نگیریم. اگر این این عوارض مالیات مضاعف باشد تمام عوارض ما مالیات مضاعف است و این صحیح نیست. \r\n سالاری درباره دلایل مخالفت خود با دو فوریت این مصوبه تاکید کرد: در روند بررسی این طرح در سال گذشته هم من مخالف این فرمول بودم. چرا که با افزایش طبقات بانک نرخ عوارض افزایش پیدا می کند و این صحیح نیست. \r\n در ادامه محسن پیرهادی پیشنهادی برای اصلاح طرح ارائه کرد و گفت: در برخی از محلات تهران در جنوب شهر حتی یک بانک هم وجود ندارد و بعضی از محلات با جمعیت زیاد تنها یک بانک دارد. شهروندان از ما می خواهند در برخی از محلات شعبه بانک تاسیس شود علت اینکه شعبه بانک هم به آن محله نمی رود این است که به عنوان یک بنگاه اقتصادی برای بانک حضور در آن محله به صرفه نیست. \r\n وی اضافه کرد: مابرای اثبات حسن نیت می توانیم برای محلاتی که تنها یک شعبه دارند این عوارض را حذف کنیم که بانک برای احداث در محلات محروم تشویق شود. \r\n چمران در پاسخ به پیرهادی تاکید کرد: سیستم بانکی به سویی می رود که با شعبه کار نمی کند. در حال حاضر بانک شهر با ایجاد کیوسک ها و خودپرداز در هر مکانی کار یک شعبه را انجام می دهند. ان شاالله در آن محلات بتوانند از این سیستم استفاده کنند و این سیستم حتی عوارض هم پرداخت نمی کند. \r\n رضا تقی پور نیز در همین خصوص بیان داشت: این تکلیف بانک مرکزی است که باید بانک را ملزم به احداث شعبه در مناطق محروم کند. در خیابان شهید بهشتی بین بانک ها مغازه نداریم و در مناطق پایین هم شهروندان باید یک کیلومتر راه بروند تا به بانک بروند. \r\n احمد مسجد جامعی نیز از پیشنهاد پیرهادی دفاع کرد و گفت: به نظر من باید به پیشنهاد آقای پیرهادی دقت شود. همانطور که برای شورایاری هایی که امکان ثبت نام الکترونیک ندارند ما امکان ثبت نام فراهم می کنیم باید به این خواسته مردم نیز اهمیت دهیم. چرا که احداث شعبه بانک در محلات خواسته مکرر مردم مناطق است و ما هیچ ابزاری برای حمایت از این دغدغه مردم در اختیار نداریم. \r\n چمران برای محقق شدن این پیشنهاد عنوان کرد: ما نمی توانیم از نظر خیابان بندی این موضوع را محدود کنیم اما می توانیم این تسهیلات را برای بافت فرسوده قائل شویم. \r\n رییس شورای اسلامی شهر تهران اضافه کرد: پیشنهاد من این است که عوارض شعبه های بافت فرسوده و شعبه های تکلیفی را 50 درصد کاهش دهیم تا هم به درآمدزایی شهرداری توجه کرده باشیم و هم خواسته مردم را درنظر بگیریم. \r\n پس از بحث و بررسی این طرح دو فوریتی با اصلاحاتی به تصویب رسید.
5,آخرین وضعیت تسهیلات پرداختی در بانک ها \r\n به نقل از ایسنا، با هدفگذاری بانک مرکزی برای پرداخت 285 هزار میلیارد تومان تسهیلات از سوی شبکه بانکی در سال جاری، در حالی تا آبان ماه بیش از 206 هزار میلیارد تومان از این وعده محقق شده که مانده تسهیلات اعطایی نیز با رشد 11 درصدی نسبت به انتهای سال قبل همراه بوده است. \r\n\r\n از مجموع مانده 504 هزار و 507 میلیارد تومانی تسهیلات پرداخت شده در بانکها و موسسات اعتباری در پایان آذرماه، بیشترین سهم در قالب عقد مشارکت مدنی پرداخت شده است. \r\n\r\n این در حالی است که حدود 215 هزار میلیارد تومان از مانده تسهیلات اعطایی مربوط به مشارکت مدنی است که نسبت به اسفند سال گذشته هشت درصد افزایش دارد. \r\n\r\n فروش اقساطی، دومین عقد کاربردی بین بانک ها برای پرداخت تسهیلات بوده و با رشد 14.9 درصدی بیش از 166 هزار میلیارد تومان تسهیلات در این قالب پرداخت شده است. \r\n\r\n اما با توجهی که در سال جاری به تسهیلات قرض الحسنه شد و در صدر آن پرداخت وام ازدواج در بیش از 20 بانک از سرگرفته شده، مانده این تسهیلات نیز در پایان 9 ماهه سال از رشد 9.2 درصدی برخوردار بوده و به حدود 28 هزار و 500 میلیارد تومان رسیده است. \r\n\r\n یکی از بیشترین رشدها در مانده تسهیلات پرداختی به سرمایه گذاری مستقیم اختصاص دارد که نسبت به سال گذشته 16.2 درصد افزایش یافته و سهم 5350 میلیارد تومانی را در بین کل پرداختی ها در اختیار دارد. \r\n\r\n دو عقد مصرفی در بانکها و موسسات اعتباری هم با کاهش همراه بوده اند. به گونه ای که مانده تسهیلات اعطایی در قالب مشارکت حقوقی با ریزش 0.4 درصدی به 15 هزار 782 میلیارد تومان و مانده پرداختی های مضاربه با کاهش 1.1 درصدی به 14 هزار و 412 میلیارد تومان رسید. \r\n\r\n آمار بانک مرکزی نشان می دهد که مانده تسهیلات پرداخت شده در قالب جعاله نیز در پایان آذرماه با رشد 7.2 درصدی حدود 26 هزار و 830 میلیارد تومان و اجاره به شرط تملیک هم با افزایش 13.2 درصدی به 2787 میلیارد تومان رسید. \r\n\r\n اما نزدیک به 77 هزار و 400 میلیارد تومان از مانده 554 هزار میلیاردی تسهیلات اعطایی بانکها و موسسات مالی و اعتباری در پایان 9 ماهه امسال با رشد 18 درصدی در سایر عقود پرداخت شده است.
5,روزگار خوش بانک ها \r\n سازمان مدیریت صنعتی 17 سال است که با رتبه بندی شرکت های اقتصادی فعال در حوزه های مختلف، نام 500 شرکت برتر را اعلام می کند؛ امسال این سازمان شرکت ها را به 29 گروه صنعتی تقسیم کرده است. به این ترتیب از یک سو می توان وضعیت یک شرکت را در میان تمام بنگاه های اقتصادی حاضر در این فهرست سنجید و از سوی دیگر جایگاه آن را در گروهی که به آن مرتبط است، مشخص کرد. \r\n\r\n به گزارش خبرگزاری دانشجویان ایران(ایسنا)، یکی از این مجموعه ها، بانک ها و موسسات اعتباری است که از نظر میزان فروش در مقایسه با دیگر گروه ها در جایگاه دوم قرار دارد؛ همچنین مانند سال های پیشین بیشترین دارایی در اختیار بانک ها و موسسات اعتباری است. \r\n\r\n بانک های برتر در زمینه میزان فروش \r\n\r\n رتبه بندی سازمان مدیریت صنعتی بر اساس شاخص های مختلفی انجام می شود که مهم ترین آنها میزان فروش است. در میان 10 شرکت نخست فهرست که بر اساس صورت های مالی سال 92 مشخص شده اند، نام سه بانک دیده می شود؛ ملت، تجارت و پارسیان. \r\n\r\n هولدینگ بانک ملت از رتبه چهارم در فهرست سال گذشته به ششم تنزل یافته است. هولدینگ بانک تجارت نیز با صعود سه پله ای از جایگاه یازدهم به هشتم رسیده است. همچنین هولدینگ بانک پارسیان سقوطی چهار پله ای را تجربه کرده و با وجود جایگاه پنجم سال گذشته، امسال در رتبه نهم قرار دارد. \r\n\r\n به گزارش ایسنا، این سه بانک در گروه بانک و موسسات اعتباری به ترتیب مقام اول تا سوم را به خود اختصاص داده اند. \r\n\r\n جای خالی بزرگ \r\n\r\n سال گذشته چهار بانک ملی، ملت، مسکن و پارسیان در میان 10 شرکت برتر حضور داشتند که به ترتیب در رتبه های نخست، پنجم، هفتم و هشتم قرار گرفته بودند. در این میان دو بانک ملی و مسکن از فهرست 10 شرکت نخست خارج شده اند. بانک ملی که سال گذشته در صدر فهرست قرار داشت امسال به دلیل آماده نبودن صورت های مالی در موعد مقرر نتوانسته بود مدارک خود را برای این رتبه بندی ارسال کند. \r\n\r\n وضعیت خوب بانک ها در میزان دارایی \r\n\r\n یکی دیگر از شاخص های رتبه بندی شرکت ها میزان ارزش افزوده است. در فهرست 10 شرکت برتر مربوط به این شاخص تنها نام بانک ملت دیده می شود که از رتبه پنجم در سال گذشته به سوم رسیده است. \r\n\r\n اما وضعیت بانک ها در شاخص بیشترین دارایی بسیار خوب است. در این شاخص هشت شرکت از میان 10 شرکت نخست، در گروه بانک ها و موسسات اعتباری قرار دارند. بانک های ملت، صادرات، تجارت، پارسیان رتبه های اول تا چهارم را به خود اختصاص داده اند. بانک های پاسارگاد و مهراقتصاد ششم و هفتم هستند. بانک های قوامین و اقتصاد نوین نیز در جایگاه نهم و دهم قرار گرفته اند. \r\n\r\n بانک دی و بیشترین رشد فروش \r\n\r\n شرکت ها از نظر شاخص بیشترین اشتغال زایی نیز با یکدیگر مقایسه شده اند. در فهرست پنج شرکت برتر در این رابطه نام دو بانک صادرات (رتبه سوم) و ملت (رتبه پنجم) دیده می شود. \r\n\r\n در فهرست پنج شرکت نخست در شاخص بیشترین صعود در رتبه فروش نیز سه بانک و موسسه اعتباری در رتبه های دوم تا چهارم حضور دارند. بانک دی با 54 پله صعود نسبت به سال گذشته از جایگاه 132 به 78 رسیده است. شرکت اعتباری کوثر مرکزی از رتبه 123 به 42 رسیده و 81 پله صعود را تجربه کرده است. هولدیگ بانک شهر نیز با 17 پله صعود در جایگاه 58 قرار دارد. \r\n\r\n نام هولدینگ بانک دی و شرکت اعتباری کوثر مرکزی در میان پنج شرکت برتر شاخص بیشترین رشد فروش نیز دیده می شود؛ بانک دی با 270 درصد رشد در رتبه نخست و کوثر مرکزی با 183درصد رشد در جایگاه پنجم قرار دارند. \r\n\r\n در شاخص های بیشترین سودآوری ، بیشترین صادرات و بالاترین ارزش بازار ، نام هیچ بانک یا موسسه اعتباری ای در میان پنج شرکت برتر دیده نمی شود. \r\n\r\n دو بانک در فهرست 10 شرکت پیشرو \r\n\r\n در رتبه بندی امسال 10 شرکت پیشرو نیز انتخاب شدند. معیار اصلی در انتخاب شرکت های پیشرو تغییر رتبه فروش شرکت های فهرست 100 شرکت برتر ایران طی چهار سال اخیر است؛ در این فهرست بانک تجارت رتبه سوم و بانک شهر رتبه ششم را به خود اختصاص داده اند. \r\n\r\n انتهای پیام
5,سازوکار تسهیل وصول مطالبات سررسید بانک ها تعیین شد \r\n به گزارش خبرنگار مهر در جلسه علنی روز سه شنبه مجلس شورای اسلامی و در ادامه بررسی لایحه رفع موانع تولید رقابت پذیر و ارتقای نظام مالی کشور نمایندگان به بررسی موارد ارجاعی از کمیسیون مشترک به صحن علنی پس از رفع ایرادات مطرح شده پرداختند. \r\n\r\n بر این اساس با تصویب یک ماده از این لایحه مقرر شد در راستای تسهیل در وصول مطالبات سررسید گذشته بانک ها و یا موسسات مالی و اعتباری دارای مجوز به یکی از روش های زیر عمل شود که براساس آن بانک و یا موسسه مالی و یا اعتباری تسهیلات دهنده در صورت درخواست واحد تولیدی بدهکار به بازار فرابورس یا کارشناس رسمی دادگستری مراجعه و تمام اموال و دارایی واحدهای تولیدی را قیمت گذاری می نمایند و با هدف تامین طلب بانک و یا موسسه مالی و یا اعتباری بر روی درصد قابل واگذاری به خریدار یک مناقصه برگزار می کند. \r\n\r\n با پرداخت میزان طلب بانک و موسسه مالی و یا اعتباری از واحد تولیدی توسط خریدار آن بخش از سهام واحد تولیدی که در مناقصه مشخص شده است به خریدار منتقل و اموال مورد ترهین آزاد می شود در صورتی که بدهکار از مجوز فوق برای تسویه بدهی های خود استفاده کند در صورت درخواست خریدار بدهکار مکلف است به خریدار سهام واحد تولیدی بدهکار اعم از اینکه بانک و یا موسسه مالی و یا اعتباری باشد و یا سهام خود را از طریق فرابورس خریداری کرده باشد اجازه دهد تا با خرید نقدی بخشی دیگر از سهام این واحد تولیدی به قیمت قبلی سهام خود را تا سقف سهام مورد نیاز برای تشکیل مجمع عمومی فوق العاده افزایش دهد. \r\n\r\n همچنین براساس این مصوبه به منظور تسهیل در وصول مطالبات سررسید گذشته بانک ها یا موسسات مالی و اعتباری دارای مجوز می توان در مورد معاملات بانک ها و موسسات مالی و یا اعتباری مجاز هرگاه مال مورد وثیقه در صورت اعتراض یکی از اعضای هیات کارشناسی سه نفره به مبلغ پایه کارشناسی رسمی دادگستری مرضی الطرفین خریداری نداشته باشد به تقاضای بستانکاران و ضمن اخطار به تسهیلات گیرنده و راهن مهلت دو ماهه داده می شود تا طلب بانک یا موسسه مالی و یا اعتباری را پرداخت نماید و یا ملک مورد وثیقه را با پرداخت تمام و یا بخشی از طلب بانک تا سقف مبلغ پایی مزایده فک رهن کند. \r\n\r\n طبق این مصوبه چنانچه ظرف مدت مذکور طلب بستانکار پرداخت نشود یا مال مورد مزایده توسط راهن فک رهن نشود مزایده با کسر 10 واحد درصد مبلغ پایه کارشناسی فوق الذکر در هر نوبت تا 5 بار در فواصل یک ماهه و بدون ارزیابی مجدد تکرار می گردد. در صورتی که این ساز و کار منجر به فروش مال مورد وثیقه نگردد بانک مکلف است در صورت عدم فک رهن مورد وثیقه توسط راهن و یا تسهیلات گیرنده به آخرین قیمت مزایده مال مورد وثیقه را بر مبنای 50 درصد قیمت پایه اولین مزایده خریداری نموده و مبلغ مازاد بر طلب خود را به مدت سه سال و در سه قسط مساوی به راهن پرداخت نماید. \r\n\r\n در صورتی که طلب بانک و یا موسسه مالی و یا اعتباری به یکی از روش های مذکور تعیین تکلیف شود جریمه هایی که تا زمان اجرایی شدن این قانون به تسهیلات اخذ شده تعلق گرفته برای واحد های تولیدی بخشوده می شود هزینه های تکرار مزایده برعهده تسهیلات گیرنده و راهن است که به هنگام تسویه حساب به بستانکاران پرداخت می گردد.
5,مرکز پژوهش های مجلس: منابع مالیاتی در بودجه 94 حدود 22.5 درصد افزایش یافته است \r\n دوشنبه - 1393/10/15 - 14:46:44 \r\n\r\n تهران-ایسکانیوز: به گزارش دفتر مطالعات بخش عمومی این مرکز اعلام کرد: بودجه بازتاب آثار مالی یک ساله مجموعه سیاست های دولت در چارچوب قوانین موضوعه کشور است. به طور طبیعی آثار مالی سیاست های مزبور در قالب منابع و مصارف بودجه تحت تاثیر شرایط اقتصادی کشور قرار می گیرند. \r\n\r\n به نظر می رسد با ملاحظه شرایط رکود تورمی در سال های اخیر و عدم اطمینان هایی که درباره تداوم رشد اقتصادی سال جاری و رسیدن به رشد اقتصادی قابل توجه در سال آتی وجود دارد، منابع بودجه عمومی دولت درلایحه بودجه 1394 ، بیش برآورده شده است و پیش بینی می شود که بخشی از آن تحقق نیابد. \r\n\r\n • منابع مالیاتی در لایحه بودجه 1394 نسبت به قانون بودجه 1393 ، حدود 22/5 درصد افزایش یافته است. مقدار در نظر گرفته شده درآمدهای مالیاتی حدود 861 هزار میلیارد ریال است که انتظار می رود حدود 794 هزار میلیارد آن محقق شود (حدود 8/5 درصد از درآمدهای مالیاتی بیش برآورده شده است). \r\n\r\n • منابع نفتی در لایحه بودجه 1394 نسبت به قانون بودجه 1393 ، حدود 8/7 درصد کاهش داشته است. مقدار در نظر گرفته شده برای درآمدهای نفتی حدود 711 هزار میلیارد ریال است و در صورت تداوم سطح کنونی قیمت های نفت در سال آتی بخشی از آن محقق نخواهد شد. \r\n\r\n • درصد وابستگی لایحه بودجه 1394 به نفت 32/1 درصد است که نسبت به سال گذشته حدود 3 درصد کاهش یافته است. \r\n\r\n • با کاهش هر دلار از قیمت نفت، حدود 14 هزار میلیارد ریال از منابع حاصل از صادرات نفت کاهش می یابد که حدود 9 هزار میلیارد ریال آن سهم دولت است که از بودجه عمومی کاسته خواهد شد. \r\n\r\n • کسری بودجه بدون نفت که تعیین کننده تقاضای دولت برای کالاها و خدمات است در لایحه بودجه 1394 ، با افزایش 4 درصدی نسبت به قانون بودجه 1393 ، 916 هزار میلیارد ریال آن برآورد می شود. \r\n\r\n در مجموع با ملاحظه شرایط اقتصادی کشور و عدم قطعیت هایی که در تحقق منابع بودجه عمومی کشور (از جمله نفت و درآمدهای مالیاتی) وجود دارد لازم است بخشی از مصارف بودجه عمومی تا وصول قطعی منابع به تاخیر افتد. \r\n\r\n این گزارش می افزاید : بودجه بازتاب مالی سیاست های مالی و اقتصادی دولت است. هدف اصلی سیاست های مذکور معمولا با عناوین رشد ، عدالت اجتماعی و ثبات تعریف می شوند . به عبارت دیگر بودجه به عنوان ابزاری مهم در سیاستگذاری ها ، باید نیل به هر سه هدف کلی سیاست اقتصادی را جامه عمل بپوشاند. ثبات در مالیه عمومی، بیش از هر عامل مستلزم تحقق انضباط مالی و بودجه ای و رشد اقتصادی و عدالت اجتماعی نیز تا حد زیادی از طریق تخصیص وجوه عمومی به بخش های مختلف دنبال می شود. باید اذعان کرد تخصیص کارآ و اثربخش منابع در قالب بودجه ، نقش بسزایی در تحقق اهداف سه گانه تدوین و اجرای سیاست های مالی ایفا می کند. بدیهی است با توجه به حجم و گستره مداخله دولت در اقتصاد ایران، نظام بودجه ریزی کشور و به تبع آن ابزار بودجه ، نقش محوری در حرکت به سمت اهداف آرمانی و افق بلندمدت ایفا می کند. علاوه بر این انتظار می رود حداقل بخشی از بودجه های سالیانه به دنبال تحقق اهداف برنامه های توسعه باشند. بالتبع تبیین کارآ و اثربخش منابع و مصارف عمومی و ضرورت انطباق سیاست های پیش بینی شده دولت در قالب بودجه با اهداف کلان برنامه می تواند سنجه ای از میزان کارآیی و اثربخشی مدیریت مالیه عمومی طی سال های برنامه و همچنین میزان تحقق اهداف برنامه را ارائه کند. \r\n\r\n با عنایت به موارد فوق الذکر ، گزارش حاضر ساختار منابع بودجه کل کشور و بودجه عمومی دولت را مورد تجزیه و تحلیل قرار می دهد. \r\n\r\n ساختار کلی منابع بودجه کل کشور \r\n\r\n منابع بودجه کل کشور \r\n\r\n منابع بودجه کل کشور متشکل از بودجه عمومی دولت و بودجه شرکت های دولتی در سال 1394 معادل 8.379 هزار میلیارد ریال (حدود 838 هزار میلیارد تومان) پیش بینی شده که نسبت به رقم مشابه در قانون بودجه سال 1393 از رشدی معادل 4/3 درصد برخوردار است.
5,قیمت نفت بودجه ?? زیر ?? دلار شد \r\n عضو کمیسیون تلفیق بودجه 94 مجلس شورای اسلامی گفت: با کاهش درآمد نفت در لایحه بودجه 94 قیمت هر بشکه نفت زیر 60 دلار می شود. \r\n\r\n اسماعیل جلیلی در گفت وگو با تسنیم در ارتباط با مصوبه کمیسیون تلفیق بودجه مجلس شورای اسلامی مبنی بر کاهش درآمدهای نفت بودجه 94، اظهار داشت: طبق این مصوبه درآمدهای نفتی بودجه سال آینده که در پیشنهاد دولت 72هزار میلیارد تومان در نظر گرفته شده بود به 53هزار و 700 میلیارد تومان کاهش یافت. \r\n\r\n وی با اشاره به عدم تغییر نرخ محاسباتی ارز در لایحه بودجه 94 گفت: همان پیشنهاد دولت برای نرخ 2850 تومانی ارز مورد تصویب قرار گرفت که با این حساب می توان گفت که قیمت هر بشکه نفت حدود 60 دلار تعیین شده است. \r\n\r\n این عضو کمیسیون تلفیق بودجه 94 همچنین تأکید کرد: البته کمیسیون تلفیق 20 درصد برای سهم صندوق توسعه ملی، 14.5 درصد سهم شرکت ملی نفت و گاز و 2 درصد سهم مناطق محروم را نیز در این درآمدها در نظر گرفته است. \r\n\r\n جلیلی ادامه داد: کمیسیون تلفیق نرخ مشخصی برای نفت تعیین نکرده است چراکه نرخ نفت متناسب با نرخ فروش روزانه آن تعیین می شود و در فواصل زمانی مختلف متغیر است. \r\n\r\n وی همچنین به بررسی پیشنهادات درآمدی هدفمندی یارانه ها در بودجه اشاره و تصریح کرد: توافق مبنا بر پیشنهاد 48هزار میلیارد تومانی دولت از محل هدفمندی یارانه ها است البته هنوز هیچ پیشنهادی مورد تصویب قرار نگرفته است. \r\n\r\n این عضو کمیسیون تلفیق بودجه 94 در ارتباط با قیمت حامل های انرژی هم گفت: برای حامل های انرژی نیز معادل درآمد سال 93 به دولت اجازه داده شده است که این هم بستگی به این دارد که با قیمت های فعلی می تواند این درآمد را تأمین کند یا باید تغییری در قیمت ها داشته باشد، این مورد هم هنوز به تصویب نرسیده است.
5,افزایش نرخ حامل های انرژی به میزان تورم/ لایحه خروج از رکود هفته آینده در دستور کار مجلس \r\n جعفر قادری در گفت وگو با خبرنگار اقتصادی خبرگزاری فارس ، در مورد اجرای مرحله جدید قانون هدفمندی یارانه ها در بودجه 94 کشور اظهار داشت: فکر می کنم تغییرات جزئی در قیمت ها وجود داشته باشد، اما با توجه به فضای موجود شاید امکان تغییرات فاحش یا توزیع درآمدها در سال آینده فراهم نباشد . \r\n\r\n عضو کمیسیون برنامه و بودجه مجلس با بیان اینکه به نظر می رسد، نرخ حاملهای انرژی به اندازه تورم یا کمی بیش از آن افزایش خواهد یافت، گفت: باید افزایش نرخ حامل های انرژی در بودجه 94 کمی بیش از تورم باشد، تا بتواند فاصله رسیدن به اهداف قانون را محقق کند. \r\n\r\n قادری تاکید کرد: البته نباید افزایش نرخها به قدری باشد که به تورم دامن بزند و اثرات مثبت آن از بین برود، تا زمانی که تورم روشن و تثبیت نشده باشد، نمی توان حرکت جدی در این زمینه داشت. \r\n\r\n این نماینده شیراز در مجلس در مورد بررسی لایحه رفع موانع تولید در نشست علنی مجلس تصریح کرد: در هفته جاری لایحه خروج از رکود میان نمایندگان توزیع می شود و پس از بررسی و تصویب لایحه تنظیم بخشی مقررات مالی دولت، در دستور کار قرار گیرد. \r\n\r\n وی ادامه داد: این لایحه تا پایان هفته جاری به تصویب نمایندگان خواهد رسید. \r\n\r\n به گزارش فارس منابع نزدیک به دولت خبر می دهند، سقف درآمدهای هدفمندی یارانه ها در لایحه بودجه 94 نیز همان رقم قانون بودجه سال جاری 48 هزار میلیارد تومان پیش بینی شده و این موضوع نشان می دهد، دولت به دنبال اجرای مرحله جدید هدفمندی یارانه نبوده و امکان دارد، تغییرات جزئی در نرخ حامل های انرژی ایجاد شود. \r\n\r\n انتهای پیام/ب
5,بالاخره تورم 21.8 درصد است، 6 درصد است یا 60 درصد؟ \r\n\r\n شفاف: تخمین نرخ واقعی عدد تورم این روزها کار هر کسی نسیت.تورم را تنها گمانه زنی های اقتصادیون و انچه در جامعه لمس می شود تخمین می زند والا آمار درستی برای تعیی نرخ تورم در دست نیست.بنا بر آمارهای منتشر شده، نرخ تورم دراولین ماه سال گذشته 13.2 درصد بوده ودرآذرماه، هم زمان بایک سالگی اجرای قانون هدفمند سازی یارانه ها به 20.6 درصد رسید. با رسیدن نرخ تورم دردیماه به 21 درصد، مسئولان بانک مرکزی اعلام کردند که روند نرخ تورم ازدیماه نزولی خواهد شد. اما این اتفاق نیفتاد و در نهایت تورم در بهمن ماه 90، به (بیست و یک و نیم درصد) رسید. حالا اما بعد از تاخیر چند هفته ای بانک مرکزی نرخ تورم فروردین ماه را 8/21 درصد اعلام کرده است که به این ترتیب معنای آن این است که تورم با سال گذشته تغییر چندانی ندارد و معلوم نیست چگونه جامعه با وجود عدم تغییر نرخ تورم ، شاهد گرانی های انواع کالاهای اساسی است؟البته این خبر تنها در دو خط خلاصه شده بود: براساس نتایج به دست آمده از شاخص بهای کالاها و خدمات مصرفی در مناطق شهری ایران، نرخ تورم در دوازده ماه منتهی به فروردین ماه 1391 نسبت به دوازده ماه منتهی به فروردین ماه 1390 معادل 8/21 درصد است. در حالی که پیش تر بانک مرکزی این خبر را مفصل تر منتشر می کرد.یعنی علاوه بر تورم دوازده ماه منتهی به ماه مورد نظر، نرخ تورم نقطه به نقطه را نیز که نشان دهنده شتاب تورم بود اعلام می کرد. اما حالا بانک مرکزی هر ماه به همین دو خط خبر در مورد تورم بسنده می کند تا شاید از نگرانی ها درخصوص افزایش بی رویه قیمت ها بکاهد.البته همین دو خط خبر را هم اگر در کنار سخنان نمایندگان مجلس بگذاریم با اما و اگرهای فراوان همراه می شود. نرخ تورمی که بانک مرکزی برای فروردین سال جاری اعلام کرده نسبت به تورم پایان سال 90 (5/21) درصد تنها 3/0 درصد افزایش داشته است. در حالی که نمایندگان مجلس این میزان تورم را قبول ندارند و از ارقامی حدود 60 درصد سخن به میان می آورند.نرخ تورم بالا اما، تنها حرف نمایندگان مجلس نیست و کارشناسان اقتصادی نیز نظری جز این ندارند و حتی از تورم 80 در صدی سخن گفته اند.به عنوان مثال، دکتر مهدی تقوی استاد دانشگاه و کارشناس مسائل اقتصادی معتقد است که طرح هدفمندکردن یارانه ها مشکل ایجاد می کند و نرخ تورم را بالا می برد .وی در خصوص نرخ تورم گفت: اکنون من احساس می کنم نرخ تورم 40 درصد است و اگر فاز دوم این طرح اجرا شود نرخ تورم به 80 درصد خواهد رسید.در این میان اما نظر دولتی ها درباره نرخ تورم بسیار قابل توجه است. در حالی که میرتاج الدینی، معاون پارلمانی دولت در جلسه بررسی بودجه مجلس از تورم 10 درصدی فاز اول هدفمندی سخن گفته بود، احمدی نژاد در جمع مردم مشهد تورم موجود در کشور را کمتر از نرخ تورم اعلامی معاون پارلمانی خود هم اعلام کرد: قبلا می گفتند اگر طرح یارانه ها کلید بخورد، تولید می خوابد، تورم سر به فلک می کشد و 500 درصدی می شود، اما الان الحمدلله اتفاقی نیفتاده، تورم شش درصد است، دو درصد آن هم تازه برای اقتصاد جهانی است. برخی می گفتند تولید کشور صفر می شود، الحمدلله صفر نشده است! دایم می گویند که دولت می خواهد اجناس را گران کند، ما می خواهیم گران کنیم؟ ما که دایم در پی ریشه کنی گرانی هستیم. تا به این ترتیب رئیس جمهور آمار معاون پارلمانی خود را هم نقض کند و معلوم نشود با تورمی که تنها 6 درصد است افزایش قیمت لبنیات و شیر، سبزیجات، برنج ،روغن ،گوشت، مسکن و ... بر چه اساسی رخ داده است.از سوی دیگر چگونه است که بانک مرکزی یک عدد را برای نرخ تورم می گوید، معاون پارلمانی یک عدد و رئیس جمهور هم یک عدد و جالب تر اینجاست که چیزی که درجامعه احساس می شود فرای این عدد هایی است که حتی با هم هم خوانی ندارند.آنچه مسلم است، مبارزه با پدیده گرانی که این روزها مشکل اصلی مردم کشور است با ارقام و اعداد حل نخواهد شد و نیازمند برنامه ریزی اساسی است.
5,عقب افتادگی مزد از تورم در یک دوره زمانی هفت ساله جبران شود \r\n رئیس اتحادیه پیشکسوتان جامعه کارگری گفت: از سال 85 تا 92 هر سال شاهد عقب ماندگی مزدی کارگران نسبت به تورم رسمی اعلام شده از سوی بانک مرکزی بوده ایم. \r\n\r\n به گزارش ایلنا، حسن صادقی، رئیس اتحادیه پیشکسوتان جامعه کارگری که درجمع نمایندگان کارگری در خانه کارگر طبس سخن می گفت، در خصوص روال تعیین دستمزد کارگران در سال 94 گفت: شکاف مزد و تورم سال های 1385 به بعد و همچنین شکافی که پیش تر یعنی در فاصله سال های 79 تا 84 اتفاق افتاد نشان می دهد دستمزد کارگران طی این دو دوره مجموعا حدود 67 درصد به نسبت تورم رسمی عقب ماندگی دارد. \r\n\r\n صادقی گفت: حداقل دستمزد کنونی تنها 33 درصد از زندگی آنان را پوشش می دهد و مابقی هزینه ها هم از طریق اضافه کاری جبران می شود. \r\n\r\n وی با اشاره به تاثیر عقب ماندگی مزد و تورم در زندگی بازنشستگان ادامه داد: بازنشستگان نیز با دوباره شاغل شدن و با استقراض وام هایی که دریافت می کنند این کمبود را به سختی پوشش می دهند. \r\n\r\n حسن صادقی خاطر نشان کرد: پیشنهاد ما به شورای عالی کار این بوده است که ابتدا دولت و کارفرمایان بپذیرند که 67 درصد مزد نسبت به تورم رسمی اعلام شده سالانه بانک مرکزی دچار عقب افتادگی شده است و بعد از آن برای نوع پرداخت آن در یک دوره زمانی هفت ساله 10 درصد به اضافه نرخ تورم رسمی که بانک مرکزی اعلام می کند به حقوق کارگران شاغل و بازنشسته اضافه کنند تا جلوی شکافی که فقر را به جامعه کارگری تحمیل می کند و هر سال این شکاف را افزایش می دهد گرفته شود. \r\n\r\n وی تصریح کرد: با وجود اینکه دولت با مشکلات ناشی از کاهش قیمت نفت مواجه است اما با مکانیزمی که ما تعریف کرده ایم می توانیم در یک دوره زمانی 7 تا 10 ساله درصدی به اضافه تورم را تقسیم کنیم و به سفره کارگران برگردانیم تا بیش از این سفره نیروی کار کشور از کالاهای اساسی نشود. \r\n\r\n این فعال حقوق صنفی کارگران در پایان با بیان بازدید از خانه کارگر طبس گفت: خروجی نشست با تشکلات کارگری موجود در شهر طبس وفاق، همدلی و وحدت جامعه کارگری طبس بود و هم اینکه انگیزه کار و خدمت به جامعه کارگری را در بین مجموعه به خوبی مشاهده کردیم و امیدواریم ما هم در مرکز بتوانیم کمک بدهیم تا خانه کارگر بهتر بتواند در انجام وظایف خدمت رسانی به کارگران طبس گام های موثرتری را بردارد. \r\n\r\n پایان پیام
5,بهمنی وعده داد: نرخ تورم نقطه به نقطه نزولی می شود \r\n رئیس کل بانک مرکزی با تشریح نحوه تزریق نقدینگی و حمایت نظام بانکی از بخش تولید، شتاب رشد نرخ تورم فعلی را چندان قابل قبول ندانست و پیش بینی کرد نرخ تورم نقطه به نقطه در ماه های آینده متوقف و حتی روندی نزولی به خود بگیرد.محمود بهمنی گفت: بانک مرکزی نقدینگی را به سمت تامین نیازهای بخش های تولیدی هدایت می کند و تامین نیازهای مالی و نقدینگی مورد نیاز واحدهای تولیدی در دستور کار بانک مرکزی و بانک های کشور است که البته این سیاست، سیاست اعتباری نظام بانکی هم محسوب می شود.رئیس کل بانک مرکزی، تحریمهای بانکی طی سال های اخیر، نامناسب بودن فضای کسب و کار و برخی محدودیت ها را بخشی از مشکلات تولید در کشور دانست و تصریح کرد: بر این اساس است که بانک مرکزی حمایت مالی از صناع و تولید را در دستور کار خود دارد. وی یکی دیگر از مشکلات بخش تولید را ناشی از کمبود نقدینگی ذکر و بیان کرد: با این وجود نظام بانکی در تامین سرمایه و سرمایه در گردش بانک ها همکاری می کند.بهمنی اعلام کرد: سال گذشته بیش از 31 درصد تسهیلات پرداختی سیستم بانکی به بخش صنعت و معدن پرداخت شده است که با احتساب تسهیلات پرداختی به بخش کشاورزی 40 درصد خواهد شد.رئیس شورای پول و اعتبار با بیان اینکه شتاب رشد نرخ تورم فعلی چندان قابل قبول نیست، گفت: البته بخشی از تورم ناشی از انتظارات تورمی، بی ثباتی و سفته بازی در بازارهای مالی و ارز است.رئیس کل بانک مرکزی با تاکید بر اینکه تلاش بانک مرکزی مهار نرخ تورم و عوامل تاثیر گذار بر آن است، تصریح کرد: در غیراین صورت فعالیت های اقتصادی، تولیدی و سرمایه گذاری های جدید در بنگاه ها صورت نخواهد گرفت.وی ضمن اشاره به این مطلب که اثرات روانی نوسانات نرخ ارز نیز بر افزایش نرخ تورم بی تاثیر نبوده است، افزود: نرخ ارز طی ماههای اخیر به ثبات نسبی رسیده است، این در حالی است که نقل و انتقالات ارزی هم به مرکز مبادلات ارزی هدایت شده است.بهمنی گفت: بر این اساس پیش بینی می شود که نرخ تورم نقطه به نقطه که بخشی از تغییرات نرخ تورم در آینده را نشان می دهد، در ماه های آینده متوقف و حتی روندی نزولی به خود بگیرد.وی پیش از این نیز در پاسخ به این سئوال که یکی از وعده ها کاهش نرخ تورم بود اما نرخ تورم افزایش یافت، گفت: من پیش از این اعلام کرده بودم که نرخ تورم را از 25 به 9.8 درصد تقلیل دهم که خوشبختانه این اتفاق افتاد. برهمین اساس، نرخ تورم تک رقمی شده بود اما چرا بالا رفت؟رئیس کل بانک مرکزی ادامه داد: آیا بخشی از عوامل افزایش نرخ تورم تحریمها نبود؟ کاهش درآمدهای ارزی کاهش واردات، مسائل متفرقه تحریم، کاهش تولید داخلی و کاهش عرضه تماما عواملی بودند که ناشی از عوامل خاص خود بر روی افزایش نرخ تورم تاثیر گذاشتند.بهمنی با طرح این سئوال که آیا اجرای هدفمندی یارانه ها تورم را افزایش نمی دهد؟ گفت: اگر تمام این شرایط این مذکور را نداشتیم به طور حتم نرخ تورم مان کمتر از 5 درصد بود.مرکز آمار ایران در تازه ترین گزارش منتشره شاخص بهای کالا و خدمات مصرفی خانوارهای شهری براساس سال پایه 1390 را در دوازده ماهه منتهی به اردیبهشت ماه سال جاری را 31 درصد و میانگین تورم نقطه به نقطه اردیبهشت ماه را 38.2 درصد اعلام کرد.این در حالی است که بانک مرکزی نرخ تورم در دوازده ماهه منتهی به فروردین ماه امسال را 32.2 درصد اعلام کرده است.
5,"روحانی کدام آمار را فراموش کرد؟/ تورم در 5 ماه سال 93 منفی بود! \r\n گروه اقتصادی صراط - حسن روحانی رئیس جمهور دیروز در همایش ملی روز مهندسی ادعای عجیبی را مطرح و نرخ تورم بهمن ماه 93 را صفر درصد اعلام کرد. \r\n\r\n به گزارش گروه اقتصادی صراط ، روحانی گفت: ""ماه بهمن و اسفند دو ماهی است که در طول سال بیشترین تورم را دارند. سال گذشته تورم بهمن و اسفند را خیلی پایین آوردیم. هیچ کس پیش بینی نمی کرد تورم ما در بهمن صفر باشد و دیروز مرکز آمار این عدد را اعلام کرد. این کار بزرگی است که با تلاش و حمایت همه به دست آمد و باید از همه قدردانی کرد."" \r\n\r\n آنچه روحانی بدان استناد کرده گزارش مرکز آمار ایران است که بر اساس آن، افزایش شاخص کل نسبت به ماه مشابه سال قبل به (تورم نقطه به نقطه) 14.4 درصد رسیده که نسبت به همین اطلاع در ماه قبل (14.4) بدون تغییر است. درصد تغییرات شاخص کل (نرخ تورم شهری) در 12 ماه منتهی به بهمن ماه سال 93 نسبت به دوره مشابه سال قبل 15.2 درصد است که نسبت به همین اطلاع در دی ماه 1393 (15.8) کاهش یافته است. \r\n\r\n پر واضح است که بر اساس مرجع مورد استناد رییس جمهور، هم تورم نقطه ای و هم تورم سالیانه به ترتیب 14.4 و 15.8 هستند و خبری از رقم ""صفر"" نیست. اما ظاهرا منظور روحانی عدم تغییر تورم نقطه ای بهمن ماه نسبت به دی ماه است که هر دو روی عدد 14.4 متوقف مانده اند. \r\n\r\n استناد عجیب روحانی به این رقم، یک ابداع کم نظیر در اعلام نرخ تورم به شمار می رود. بسیاری از اقتصاددانان حتی رقم تورم نقطه ای را هم دقیق و مورد استناد نمی دانند اما این رقم سال هاست در بازی مسئولان تاقتصادی کشور با اعداد، جایگاه خود را پیدا کرده است! \r\n\r\n حال حسن روحانی پا را از این هم فراتر گذاشته و عدد جدیدی را به جای تورم اعلام می کند. خود رییس جمهور در پاسخ به اعتراضاتی که کاهش تورم را محسوس نمی دانستندف بارها و بارها به آموزش (!) این درس پرداخته بود که کاهش تورم به معنای کاهش قیمت ها نیست و صرفا کاهش سرعت رشد قیمت ها را نشان می دهد. با همین استدلال، تورم صفر درصد مورد استناد رییس جمهور، بدان معناست که قیمت ها ثابت مانده اند! \r\n\r\n حال آنکه واقعیت آن است که عدد جدید روحانی، نه سرعت رشد قیمت ها بلکه سرعت رشد تورم آن هم تورم نقطه ای نسبت به ماه قبل را نشان می دهد و نه چیز بیشتری! \r\n\r\n نگاهی به نرخ تورم نقطه ای در سال 93 نشان می دهد که در فروردین ماه 17.6 درصد، اردیبهشت 17.2 درصد، خرداد 14.7 درصد، تیر 14.8 درصد، مرداد 14.7 درصد، شهریور 14.2 درصد، مهر 14.2 درصد، آبان 13.2 درصد، آذر 14.9 درصد، دی 14.4 درصد و در نهایت بهمن ماه هم 14.4 درصد تورم نقطه ای داشته ایم. \r\n\r\n با معیار جدید حسن روحانی، نرخ تورم در ماه های اردیبهشت، خرداد، مرداد، شهریور و آبان 93 منفی بوده است که ظاهرا در آن ماه ها، معیار جدید هنوز ابداع نشده بود!"
5,فرصت طلایی برای اقتصاد ایران \r\n فرصتی طلایی برای اقتصاد ایران پدید آمده است تا بتواند رفع معضل تورم و سپس اصلاح ساختارهای اقتصادی خود را به منصه ظهور رساند. شکسته شدن انتظارات تورمی در سال 1392، موقعیتی را در مقابل سیاستگذار اقتصادی قرار داده است تا با یک تصمیم مهم و آن هم تغییر پارادایم سیاست پولی بتواند تورم مزمن 20 درصد را در اقتصاد ایران تک رقمی کرده و حتی به زیر پنج درصد برساند. \r\n\r\n انضباط و کنترل پایه پولی، مدیریت انتظارات، ارسال سیگنال های صحیح به آحاد اقتصادی، تعریف نرخ سودهای تنظیم شده با تورم ، بازنگری در تعیین روش نرخ های سود، تعریف حقوقی Refinancing، تقید به قراردادهای بسیار کوتاه مدت سه الی شش ماهه به جای قراردادهای سالانه، حذف شاخص بندی قیمت ها و... از الزامات تحقق این هدف است. در نهایت، با حرکت به سمت این هدف (که کاملاً در راستای تحقق اقتصاد مقاومتی نیز هست) است که در اثر آرامش بازارها و اصلاح های ساختاری صورت گرفته در جهت تحقق این هدف، خروج از رکود نیز به صورت پایدار و نه مقطعی ان شاءالله محقق خواهد شد. \r\n\r\n بیماری مزمن تورم در اقتصاد ایران \r\n پیش از آنکه بخواهیم وضعیت نرخ تورم طی یک سال گذشته را بررسی کنیم، لازم است کمی به عقب تر بازگردیم و با دیدی بلندمدت تر بحث را شروع کنیم. در ادامه وضعیت یک سال گذشته را بررسی کنیم و در نهایت به چشم انداز پیش رو بپردازیم. \r\n کشور ما طی دهه های گذشته، تورم بالایی را تجربه کرده است؛ تورم هایی که به طور متوسط حدود 20 درصد طی دهه های قبل بوده است. این عدد در اذهان مردم نقش بسته است. تقریباً تمامی اجزا و ساختارهای مختلف نظام اقتصادی ما نیز بر اساس همین تورم 20 درصد شکل گرفته است. یعنی با وجود اینکه پذیرفته ایم هزینه هایی از این ناحیه برای ما مترتب خواهد بود، ولی انتظارات مان را با این میزان از نرخ تورم تطبیق داده ایم. متاسفانه اقتصاد ما گرفتار بیماری مزمنی شده است که بیرون آمدن از این بیماری به امری غیرقابل تصور برای بعضی از افراد بدل شده است. اگر بخواهیم به طور مشخص تری بررسی کنیم، اتفاقی که عملاً افتاده، این است که همواره طی سالیان، آحاد اقتصادی ما و سیاستگذاران عادت به تزریق پول بانک مرکزی با نرخ حدود 23 درصد سالانه کرده اند. این پول بدون پشتوانه و در واقع از جیب مردم (به صورت مالیات پنهان) تزریق شده است. در این میان، بانک مرکزی نیز مثل یک پدر مهربان بوده که از خود مردم به مردم تسهیلات می داده و عملاً تنها تورم ایجاد می کرده و هیچ نقشی در رشد اقتصادی نداشته است. تمام آن چیزی که تصور می شود بانک مرکزی و به تبع آن سایر بانک ها می توانند با استفاده از چنین تسهیلاتی به وضعیت تولید و اشتغال کمک کنند، توهمی است که نتیجه آن طی دهه های مختلف تجربه شده و ارمغانی جز تورم نداشته است. \r\n علاوه بر این، اتخاذ چنین رویکردی به جز افزایش تورم، باعث شکل گیری غلط کل ساختارهای اقتصادی ما نیز شده است. یک مثال در این زمینه، مساله بانک محوری است. الان که بحث اصلاح نظام بانکی و بازار سرمایه مطرح شده، یک سوال جدی مطرح می شود که چرا بازارهای مالی ایران عمیق نشده اند؟ یا اینکه چرا بازار سرمایه نتوانسته به خوبی شکل بگیرد؟ و چرا حدود 90 درصد از تامین مالی از سوی بانک ها صورت می گیرد؟ . این مساله تا حد زیادی می تواند به عنوان یک پدیده درون زا در نظر گرفته شود. زیرا از آنجا که همیشه وابستگی شدیدی به بانک مرکزی وجود داشته، عملاً نیاز چندانی هم به بازار سرمایه احساس نمی شده است. \r\n مثال دیگر ساختار فعالیت های غیرمولد است. تورم بالایی که در اذهان مردم، سیاستگذاران، سرمایه داران و سرمایه گذاران وجود داشته، برخی فعالیت های اقتصادی مولد را غیرسودآور یا با ریسک بالا کرده است و یکسری فعالیت های غیرمولد را نیز سودآور کرده است. در نتیجه همین امر است که مشاهده می شود بازار مسکن رونق زیادی پیدا می کند. این به آن دلیل است که وقتی تورم بالاست، تلاطم نیز بالاست و در نتیجه بازار تولید نمی تواند چندان سودآور باشد. بالطبع در چنین شرایطی سرمایه به سمتی می رود که ریسک پایین تری دارد و می تواند بازدهی بالایی را ایجاد کند. زمانی که تورم پایین باشد، آرام آرام و به خودی خود این نوع حرکت های غیرمولد اقتصادی می تواند از جامعه حذف یا بسیار کم شوند. \r\n\r\n اقتصاد سیاسی عدم حل معضل تورم \r\n راه حل معضل تورم به طورکلی مشخص است ولی در شرایط تورم مزمن، مساله حل تورم با مشکل روبه رو است. کاهش تورم به بعضی از آحاد اقتصادی در کوتاه مدت آسیب وارد می کند و در نتیجه یک فشار اجتماعی بر سیاستگذار وارد خواهد کرد که نتواند تورم را پایین بیاورد. \r\n از طرف دیگر، اشکالاتی که در ساختارهای نهادی ما وجود دارد (مانند بحث تسهیلات تکلیفی و فشارهای بودجه ای وارد بر بانک مرکزی) نیز مانع کاهش تورم می شود. برای مثال تسهیلات تکلیفی یا فشارهای بودجه ای. دلیل مطرح شدن تسهیلات تکلیفی یا فشارهای بودجه ای، مطالبه مردم از دولت و نمایندگان خود برای تسهیلات و منابع است. این درخواست ها روی هم جمع شده و تبدیل به یک بودجه بزرگ برای دولت می شود، که چون دولت نمی تواند چنین بودجه ای را از طریق مالیات یا باقی منابع مالی اش تامین کند، مجبور به فشار آوردن بر بانک مرکزی به طور مستقیم یا غیرمستقیم (از طریق بدهی دولت یا شرکت های دولتی به بانک ها و بدهی بانک ها به بانک مرکزی) می شود. \r\n در واقع یک داستان اقتصاد سیاسی در این میان برقرار است که به شکل یک چرخ و فلک در می آید و نتیجه آن چیزی جز ماندن در تورم 20 درصدی نیست و بنابراین نرخ تورم از حول و حوش این رقم نمی تواند پایین تر بیاید. اصطلاحاً به چنین پدیده ای تورم مزمن (Chronic Inflation) گفته می شود؛ که پایین آوردن این نوع تورم بسیار مشکل است. \r\n\r\n چه زمانی و چگونه می توان تورم های مزمن را مداوا کرد؟ \r\n تجربه کشورهای بسیار زیادی که تورم های بسیار بالا و مزمن (از 10 درصد به بالا و حتی تا 40 درصد) داشته اند، نشان می دهد معمولاً زمانی کنترل چنین تورم هایی میسر شده که این کشورها با بحران های جدی و ابرتورم ها مواجه شده اند. این ابرتورم ها نوعی عزم ملی، حرکت و تقاضای اجتماعی را در این کشورها ایجاد می کرده است که بخواهند معضل تورم را حل کنند. در این زمان ها بوده که سیاستگذاران مقتدر جدیدی که با سیاست های جدیدشان قدم به عرصه می نهادند، می توانستند انتظارات تورمی را بشکنند و معضل تورم را حل کنند. این پدیده را به خوبی می توان در کشور ترکیه مشاهده کرد که با آمدن کمال درویش در سال 2002، تورم بالای 100 درصد در ترکیه، به تورم زیر شش درصد در سال 2005 تبدیل شد. مثال دیگر کشورهای آمریکای لاتین مانند شیلی، آرژانتین و برزیل است، که اتفاق های مشابهی در آنها رخ داده است. همچنین کشورهای اروپایی که پس از جنگ جهانی اول دچار ابرتورم شدند، مثال های دیگری از این موضوع هستند. \r\n بنابراین، داستان از این قرار بوده که گروه های ذی نفعی که در حال انتفاع از بالا بودن تورم بوده اند، حذف شده یا سهم و بهره شان از بالا بودن تورم از بین می رود. لذا، جمع بیشتری از مردم برای کاهش تورم با یکدیگر هم نظر و همسو می شوند. به این طریق بوده که مشکل تورم حل می شده است. \r\n تجربیات همین کشورها در کنار ادبیات نظری و تجربی اقتصاد، به خوبی نشان داده است که (برخلاف آنچه این روزها زیاد بیان می شود)، تورم برای پایین آمدن، به خودی خود دچار لَختی (اینرسی) نیست. بلکه لَختی اذهان مردم نسبت به سیاستگذاران است که موجب می شود با نگاه به داده ها فکر کنیم که تورم لختی دارد. مردم سابقه ای طولانی از سیاستگذاران خود داشته اند و مثلاً می دانند که تورمی معادل 20 درصد پذیرفته شده است لذا بر اساس آن سیاست های خود را اجرا می کنند. در نتیجه، به راحتی نمی توان اذهان عمومی را تغییر داد. \r\n زمانی تورم لَختی خود را از دست خواهد داد که نظر مردم نیز عوض بشود. عوض شدن نظر مردم نیز معمولاً با تغییر و تحول در جایگاه های سیاسی رخ می دهد (مانند آنچه در سال 1392 شاهد آن بودیم)؛ مثلاً عوض شدن دولت ها، آمدن یک رئیس جدید برای بانک مرکزی و تغییر ساختاری و نهادی بانک مرکزی و... به این دلیل است که مشاهده می شود تورم حدوداً 100 درصدی در ترکیه، به راحتی می تواند به زیر شش درصد کاهش یابد. \r\n\r\n تغییر و تحولات یک سال گذشته در ایران \r\n آنچه به طور مشخص از سال گذشته تا امروز در ایران اتفاق افتاد، وقوع چند پدیده به طور همزمان بود. تورم نقطه به نقطه به زیر 15 درصد رسید. تورم های ماهانه بسیار پایین تر از نظم و روال کلی سالیان گذشته خود بود (به گونه ای که در برخی از ماه ها حتی تورم ماهانه زیر 5/0 درصد را نیز تجربه کرده ایم). همه اینها حتی با اجرای فاز دوم هدفمندی یارانه ها رخ داده است، که اگر اثر هدفمندی یارانه ها را در آن ماه های مشخص کم کنیم (که برای مثال در حوزه حمل ونقل بیش از 10 درصد افزایش قیمت در یک ماه داشته ایم)، شاید حتی بتوانیم بگوییم تورم در برخی از آن ماه ها منفی نیز بوده است (یعنی حتی قیمت ها کاهش هم داشته اند). وقوع چنین پدیده هایی در سال گذشته (که کاملاً غیرمتعارف در اقتصاد ایران بوده است)، چند دلیل دارد. \r\n\r\n 1- تغییر سطح قیمت ها و نه تغییر دائمی تورم: از سال 1390 هجری شمسی به بعد که وارد رکود تورمی شدیم و شوک تحریم جدی شد، به طور همزمان با یک شوک بهره وری و در نتیجه افزایش سطح عمومی قیمت ها (گرانی) در اقتصادمان مواجه شدیم. یعنی قرار بود علاوه بر کاهش بهره وری، همه اجناس نیز گران تر شود و سطح عمومی قیمت ها افزایش یابد. سطح عمومی قیمت ها در اثر بالا رفتن هزینه های تامین مالی بنگاه ها رخ داد. نتیجه ابتدایی افزایش سطح عمومی قیمت ها، پدید آمدن یک تورم بسیار شدید است. یعنی روال رشد 20 درصدی نرخ تورم، ناگهان شروع به بالا رفتن می کند. در همین راستا، ما شاهد تورم های 30، 40 و حتی حدود 50 درصد بودیم. ولی وقتی قرار است قیمت ها به سطوح جدید خود برسند، نرخ تورم آرام آرام شروع به بازگشت به همان نظم و روال قبلی (تورم حدوداً 20 درصدی) می کند. لذا، اینکه از یک تورم حدوداً 50 درصدی به تدریج به همان تورم حدوداً 20 درصدی بازگردیم، یک فرآیند طبیعی محسوب می شود. به عبارتی در این فرآیند طبیعی، اثرات کوتاه مدت شوک های مورد اشاره (بهره وری نفتی و تحریم) تخلیه می شوند. لذا، از ماه بهمن سال 1391 مشاهده می شود که روند صعودی نرخ تورم ماهانه شکسته شده است. به گونه ای که تورم ماهانه بهمن سال 1391 بیش از پنج درصد بود، ولی پس از آن مشاهده می کنیم این تورم ماهانه از همان موقع آرام آرام کاهش پیدا می کند. \r\n\r\n 2- کاهش شدید انتظارات تورمی: پدیده دیگر، این است که مشاهده می شود تورم ماهانه ما از سطح متوسط تورم در 20 الی 30 سال گذشته پایین تر آمده است. پس این نشان می دهد به غیر از آن پدیده ای که در قسمت یک به آن اشاره شد، اتفاق دیگری نیز افتاده است. زیرا اگر همه چیز به قسمت یک مربوط می شد، حداکثر انتظار ما این بود که نرخ تورم به سطح 20 درصد بازگردد. بعد از انتخابات ریاست جمهوری و در تابستان سال 1392، در پی آرامشی که در بازارها (به خصوص در بازار ارز) به وجود آمد، عملاً انتظارات تورمی به شدت شکسته شد. خود همین آرامش در بازارها نیز به عنوان یکی از پیامدهای همان شکسته شدن انتظارات تورمی بود. یعنی دیگر مردم انتظار نداشتند نرخ ارز بالا برود. وقتی تولیدکننده، سرمایه گذار، مردم و مصرف کننده، همگی به این باور می رسند که دیگر قرار نیست نرخ ارز با سرعت سابق افزایش پیدا کند، بالطبع قیمت گذاری هایشان را بر اساس روال جدید (و نه بر اساس روال دو فصل گذشته) تنظیم خواهند کرد. پس در وهله نخست، پس از انتخابات ریاست جمهوری، به واسطه به وجود آمدن ثبات در بازار ارز و بقیه بازارها، مردم انتظارات تورمی خود را کاهش دادند. مضاف بر این، سیاست های اعلام شده از سوی دولت و بانک مرکزی بود که خط قرمزی بر استفاده از پایه پولی و تورم کشید و به شدت مقابل هرگونه سوءاستفاده ای از بانک مرکزی ایستادگی شد. همین، عامل دیگری بود که به تقویت کاهش انتظارات تورمی کمک کرد. \r\n\r\n 3- اعلام کاهش رشد پایه پولی و عمل به آن: پس از اعلام سیاست ها از سوی دولت جدید، بر همان اساس نیز عمل شد و مثلاً کاهش رشد پایه پولی تا بهمن ماه سال 1392 محقق شد. این کاهش رشد پایه پولی، بالطبع اثر خود را گذاشت. ولی چون خوشبختانه با کاهش انتظارات تورمی نیز همراه شد، این انقباض پولی اثر رکودی چندانی نداشت. کما اینکه مشاهده شد در سال 1392، تنها رشد اقتصادی حدوداً منفی 5/1 درصدی را تجربه کردیم. در صورتی که ممکن بود در اثر آن انقباض شدید پولی، نرخ رشد اقتصادی ما به رقمی بسیار بدتر از سال 1391 برسد. اما دلیل رخ ندادن چنین اتفاقی، همان بحث کاهش انتظارات تورمی بود که باعث شد رکود چندان عمیق نشود. \r\n\r\n 4-رکود: عامل بعدی را که در کاهش نرخ تورم اثرگذار بود می توان خود مساله رکود دانست. بالطبع وقتی بازارها راکد بودند، انتظار اینکه تورم کاهش پیدا کند (قیمت ها افزایش پیدا نکنند) نیز بود. \r\n در نتیجه چهار عامل بالا دست به دست یکدیگر دادند تا به کاهش تورم کمک کنند. \r\n\r\n عوامل افزایش نرخ تورم طی شش ماه گذشته \r\n 1- افزایش پایه پولی در اسفند 92: نخستین عاملی که می تواند سبب افزایش احتمالی تورم در ماه های آتی باشد، شوک پایه پولی در اسفندماه سال 1392 است، مگر آنکه با درایت بانک مرکزی جلوی آن گرفته شود. هنوز اثر این شوک به طور کامل تخلیه نشده است. همین به عنوان یک زنگ خطر محسوب می شود. اگر این اثر افزایش پایه پولی مهار نشود، می تواند دوباره تورم را افزایش دهد. \r\n\r\n 2- هدفمندی یارانه ها: عامل دیگر هدفمندی یارانه هاست که در سال 1393 باعث شد تورم ماهانه مقداری بالا برود. البته این مساله ای بود که کاملاً انتظار وقوع آن می رفت و دولت هم از آن آگاه بود. ولی به خاطر قانون مجلس و برنامه بلندمدت اقتصاد، گریزی از اجرای آن نبود. اما تلاش شد اثرات تورمی آن تا حد ممکن کم باشد و طوری نباشد که فشار تورمی بر اقتصاد ایجاد کند. ولی بالطبع اثر قیمتی خود را تا حدی به دنبال داشته است. مثلاً مشاهده شد که قیمت انرژی، حمل ونقل و سپس قیمت مواد غذایی بالا رفت و این به منزله دومینویی بود که فروریخت. خوشبختانه به نظر می رسد در حال حاضر تقریباً فشار ناشی از هدفمندی یارانه ها تخلیه شده است. \r\n\r\n 3- برداشت از صندوق توسعه ملی: در حال حاضر با یکسری از سیاست ها مواجه هستیم که یا اتفاق افتاده اند یا در حال وقوع هستند؛ مانند برداشت های ریالی از منابع صندوق توسعه ملی. می توان گفت این گونه مسائل یکی از مصادیق خطرناکی هستند که اگر درست مدیریت نشوند، تورم دوباره بازخواهد گشت. \r\n\r\n چشم انداز پیش رو: یک فرصت طلایی \r\n در رکود تورمی 92-90 بود که تورم به حدود 50 درصد رسید، به طوری که در مورد برخی از کالاها مانند مواد غذایی تورم بالای 60 درصد را تجربه کردیم؛ دهک های پایین ما تورم کالاهای مصرفی شان حدود 10 درصد بالاتر از دهک های بالا بود. فشاری که از این ناحیه به مردم و اقتصاد وارد شد، همانند یک ابرتورم نسبی، به سیاق سایر کشورهای آسیب خورده از تورم، موجب شد تا یک وفاق داخلی و تقاضای اجتماعی برای کاهش تورم ایجاد شود. این موضوع به همراه تغییر در دولت بعد از تابستان 92، به شکسته شدن انتظارات تورمی کمک کرد. به صورتی که همان طور که بیان شد، در برخی از ماه ها تورم بسیار پایین تر از روال دهه های گذشته خود شد. \r\n در حال حاضر، یک فرصت طلایی برای اقتصاد ایران به وجود آمده است تا مجموعه سیاستگذاران، از جمله دولت، بتوانند از این فرصتی که در آن انتظارات تورمی شکسته شده، استفاده کنند و بتوانند معضل تورم را به سرعت حل کنند. لَختی اذهان مردم نسبت به تورم شکسته شده است و این دقیقاً به معنی شکسته شدن لَختی تورم است. اگر سیاستگذاران از این فرصت بهره ببرند، به سادگی خواهند توانست بیماری دردناک و مزمن تورم را در کشورمان ریشه کن کنند. \r\n\r\n چه باید کرد؟ \r\n اصول علم اقتصاد مدرن بر این مبنا نیست که سیاستگذار بگوید تورم را پیش بینی کنیم ، بلکه تورم توسط خود او هدف گذاری می شود. مثلاً می گوییم که می خواهیم در سال 1393 تورم 14 درصد بشود. ما می خواهیم در سال 1394 تورم 10 درصد بشود. ما می خواهیم در سال 1395 تورم پنج درصد بشود. این چیزی است که ابتدا می بایست خواسته شود و آن را هدف گذاری کنیم، سپس بر اساس آن سیاستگذاری کنیم و جلو برویم. این سیاستی است که در حال حاضر در تعداد بسیاری از کشورها در حال انجام است. \r\n بنابراین ما نگاه نمی کنیم که تورم چه می شود ، بلکه می خواهیم بگوییم تورم چه بشود . این کار هدف گذاری می خواهد و برای استفاده از فرصت طلایی حال حاضر، به یک تصمیم جدی از طرف دولت و سیاستگذاران اقتصادی نیاز است که بخواهند به این نقطه هدف برسند. \r\n خوشبختانه آقای رئیس جمهور اعلام کرده اند که می خواهیم تورم در سال 1395 تک رقمی شود. بالطبع همه ارکان اقتصاد کشور در همین راستا حرکت خواهند کرد که تورم در سال 1395 را تک رقمی کنند. الزامات چنین کاری را باید فراهم کرد و باید ببینیم که برای دستیابی به تورم تک رقمی چه قدم هایی باید برداشته شوند. بنابراین این اتفاق مبارکی است که رخ داده و ان شاءالله بتواند در همین راستا ادامه پیدا کند. ولی این به این معنی نیست که کار ساده است، بلکه راه سختی در پیش است. \r\n\r\n الزامات تحقق تورم تک رقمی \r\n برای محقق شدن این موضوع باید چند نکته را در نظر داشته باشیم: \r\n 1- هدف گذاری: حال اگر بخواهیم در سال 1395 به تورم تک رقمی (و ان شاءالله زیر پنج درصد) دست پیدا کنیم، الزاماتی باید رعایت شود و اتفاقاتی باید رخ بدهد. برای دستیابی به چنین دستاوردی، باید از همین الان برای آن هدف گذاری کنیم. مردم نیز باید در جریان این هدف گذاری قرار بگیرند، که بر همان اساس آنها نیز انتظاراتشان را تنظیم کرده و هدف گذاری کنند. نمونه ساده چنین هدف گذاری ای این است که باید برای سال 1394 به سمت تورمی معادل 11 الی 12 درصد برویم و این هدف خود را اعلام کنیم، تا امیدوار باشیم که تورم در سال 1395 به زیر 10 درصد برسد. \r\n\r\n 2- توقف چاپ پول: در گفت وگویی که در شماره 36 تجارت فردا با پروفسور رابرت لوکاس منتشر شده بود، او بسیار تاکید داشت که با تورم دورقمی در ایران، چه بلایی سر مردم می آید؟ چرا آنقدر بدون هیچ گونه پشتوانه ای در ایران پول چاپ می شود؟ به تعبیری می توان گفت انتشار پول بدون پشتوانه، نوعی اجحاف به مردم است. پروفسور لوکاس در آن گفت وگو تاکید داشت بساط تورم های دورقمی (که عاملش همین پول چاپ کردن است)، جمع شود. به نظر من این گفته پروفسور لوکاس در زمینه داستان تورم، بسیار کلیدی و جدی است. \r\n\r\n 3- مدیریت انتظارات و سازگاری عملکرد با اهداف: اتفاقاتی طی چند ماه گذشته رخ دادند (مثل 18 درصد افزایش پایه پولی در اسفندماه 1392 یا برداشت از صندوق توسعه ملی) که اگر به درستی مدیریت نشوند، معمولاً اثرات خود را طی حدود سه فصل آینده خواهند گذاشت. اگر چنین پدیده هایی خنثی نشوند، انتظار بازگشت تورم را داریم. اگر هم تورم بازگردد، انتظارات تورمی نیز دوباره به حالت قبل باز خواهد گشت و در این صورت، فرصت طلایی نیز از دست خواهد رفت. اگر فرصت طلایی از دست برود، دیگر معلوم نیست چه دولتی با کدام شعار انتخاباتی و فعالیت سیاسی و تیم اقتصادی مجدداً جلو بیاید و معضل تورم را حل کند. این اتفاق ممکن است طی 10 یا 20 سال آینده رخ بدهد. دلیل این همه فاصله زمانی نیز شکستی است که یک بار چنین فرآیندی تجربه کرده است. یعنی اگر این فرصت طلایی از دست برود، خود همین شکست در اذهان تاریخی مردم باقی خواهد ماند. \r\n\r\n 4- عدم ارسال سیگنال غلط به اجتماع: با در نظر گرفتن این فرض، به سادگی می توان نشان داد که عملاً تا پایان سال 1393، تورم متوسط سالانه ما حدود 15 درصد خواهد بود. دلیلش هم این است که اصولاً تورم متوسط سالانه، عددی است که حافظه ای 24 ماهه دارد. بر این اساس بالطبع تا پایان سال 1393، حافظه تورم متوسط سالانه و رشد قیمت ها از ابتدای سال 1392 تا پایان سال 1393 خواهد بود. وقتی الان تورم نقطه به نقطه ما به حدود 14 درصد رسیده، تا پایان سال خود را به صورت تورم متوسط سالانه حدوداً 15 درصدی تخلیه خواهد کرد. بنابراین اگر هیچ اتفاق خاصی نیفتد و هیچ مدیریتی نشود، به راحتی تورم متوسط سالانه 15 درصدی محقق خواهد شد. مردم نیز باید انتظارات شان را بر همین اساس تنظیم کنند. در این شرایط اگر مجموعه سیاستگذاران قصدشان این باشد که در سال 1395 به تورم تک رقمی برسند، فرصت انجام کارهای اضافه تر را نیز دارند که بتوانند حتی تورم را به مراتب پایین تر هم بیاورند. از آن طرف قضیه، اگر بخواهیم در مورد تورم های 20 و 25 درصد صحبت کنیم، محاسبات بسیار سرانگشتی و ساده نشان می دهد به فرض اگر تورم متوسط سالانه 1393 (یعنی در اسفندماه 1393) بخواهد 25 درصد بشود، معادل این است که از این به بعد، تورم ماهانه ایران بالای پنج درصد باشد؛ یعنی بحرانی ترین شرایطی که برای یک اقتصاد می تواند به وجود بیاید. لذا، اصلاً حتی فکر کردن به یک تورم 25 درصدی، می تواند یک پدیده کاملاً غلط باشد. در مورد تورم میانگین سالانه 20 درصدی نیز تقریباً این موضوع تا حدی صدق می کند. \r\n\r\n 5- اهمیت اطلاع رسانی، شفافیت و اعتبار دولت در زمینه سیاست پولی: در ایران شفافیت سیاست های پولی هنوز آنقدر بالا نیست. مثلاً الان شاید درصد کمی از مردم بدانند که هدف گذاری بانک مرکزی برای تورم در سال 1394 یا قاعده سیاست پولی و ارزی آن چیست. همین عدم شفافیت در ایران، خود موجب بالا رفتن ریسک می شود. ما هنوز برای رسیدن به نقطه مطلوب از نظر شفافیت، فاصله زیادی داریم. برنامه هایی که دولت در این زمینه برگزار کرده و می کند نیز به دستیابی به نقطه مطلوب از نظر شفافیت بسیار کمک می کند. زیرا اولاً مردم را در جریان سیاست ها و اهداف دولت قرار می دهد و ثانیاً به مساله تطبیق انتظارات تورمی کمک می کند و به آن سرعت می بخشد. یعنی وقتی به تدریج مردم در زندگی خود احساس می کنند که تورم کاهش یافته، به طور همزمان از طریق صحبت های رئیس جمهور و وزرا و اطلاع رسانی از طریق رسانه ها نیز متوجه می شوند که واقعاً اتفاقی در حال رخ دادن است. و اگر همه این صحبت ها و اتفاق ها معتبر باشند، یعنی گفته ها با عملکردها سازگار هستند. اگر این اعتبار وجود داشته باشد، طی کردن دوران گذار سریع تر انجام می شود. یعنی حتی می توان انتظار داشت که در سال 1394، تورم تک رقمی را تجربه کنیم. پس اطلاع رسانی می تواند به عنوان عاملی سرعت بخش در زمینه کاهش انتظارات تورمی و دستیابی به تورم تک رقمی در نظر گرفته شود. اما نباید فراموش کرد که دولت و مسوولان در زمینه اجرای تصمیم خود باید بسیار جدی باشند و تصمیم هایشان با گفته هایشان سازگار باشد. یا اینکه حتی کارهایی که انجام می دهند نیز با آنچه می خواهند به آن برسند سازگار باشد، تا اعتبارشان حفظ شود. \r\n\r\n 6- تصمیم گیری مستقل از نتیجه مذاکرات: به اعتقاد صاحب نظران، عمده تحلیل های ما باید بر اساس فرض ثبات مسائل سیاسی گذاشته شود. بنابراین مثلاً نباید موفقیت یا شکست در مذاکرات هسته ای را به عنوان یک معیار در نظر بگیریم. در حال حاضر در مورد شرایطی که در آن روند مذاکرات هسته ای به شکست بدی منجر شود، که بخواهد بحران سیاسی یا بحران ارزی یا غیره ایجاد کند، صحبتی ندارم. یا اگر مذاکرات به خوبی پیش برود و نتیجه آن گشایش اقتصادی باشد، از ابعادی به نفع ما خواهد شد، ولی باز هم نباید روی چنین چیزی حساب باز کرد. باید فرض کرد که مبنا بر ادامه وضع فعلی است و با چنین فرضی به پیش رفت. \r\n\r\n یک تصمیم سخت \r\n به نظر من در حال حاضر مسوولان ما بین دو تصمیم مخیر هستند. نخستین تصمیم، که ساده تر نیز هست، بازگرداندن تورم به 20 درصد است. در حال حاضر که تورم ما زیر 15 درصد است و تورم انتظاری مردم نیز طی سالیان گذشته حول و حوش 20 درصد شکل گرفته، می توانند از این فرصت استفاده کنند و با تزریقات زیاد پول، هم اقتصاد به سرعت از رکود خارج شود، به بنگاه ها تسهیلات داده شود تا شروع به کار کنند و به سرعت بازارها رونق بگیرند و در نهایت مجدداً به همان تورم حدوداً 20 درصدی بازگردیم. در این صورت داستان کاهش تورم به طور کلی حذف می شود. در عین حال هم دیگر معلوم نیست که چه زمانی این فرصت طلایی دوباره برای دولتمردان پیش آید که بتوانند از آن استفاده کنند. \r\n اما تصمیم دوم این است که ما باید به خواسته ای که رئیس جمهور محترم مطرح کرده اند، برسیم و بتوانیم آن را محقق کنیم. این تصمیم سختی است. تصمیم از این قرار است که می خواهیم تورم تک رقمی شود و به واسطه این تک رقمی شدن، اقتصاد به یک ثبات کلی برسد. تک رقمی شدن را بایست تعبیر به رسیدن تورم به زیر پنج درصد کرد. زیرا حتی در تورم های بین 5 تا 10 درصد، باز هم آن ثبات مورد نظر را نخواهیم داشت. در تورم زیر پنج درصد است که می توانیم بگوییم تورم ما به تورم جهانی خیلی نزدیک شده است و دیگر تحولات بازار ارز پدید نمی آیند. چون در این شرایط، اختلاف تورم ما با تورم جهانی، تقریباً به صفر می رسد و به طور کلی نرخ ارز حقیقی مان تقریباً ثابت باقی خواهد ماند. فقط شوک های گذرا هستند که ممکن است مقداری سبب بالا و پایین رفتن نرخ ارز بشوند. بنابراین در شرایط تورم زیر پنج درصد، نرخ ارز نیز حول عدد مشخصی تقریباً ثابت باقی خواهد ماند. همان طور که در بسیاری از کشورهای دیگر نیز مشاهده می شود که چنین پدیده ای رخ داده است. \r\n\r\n سازگاری تورم زیر پنج درصد با اقتصاد مقاومتی \r\n کاهش نرخ تورم به زیر پنج درصد، به مقاوم شدن اقتصاد (در راستای اقتصاد مقاومتی) نیز کمک می کند و ما را در برابر شوک های خارجی بسیار مقاوم تر می کند. زیرا عملاً در چنین شرایطی، سیاست ارزی ما از داشتن لنگر ارزی رهایی پیدا می کند و می توانیم کاملاً بر روی سیاست پولی مان متمرکز شویم. \r\n بنابراین، در شرایط تورم زیر پنج درصد است که عملاً می توان گفت اقتصاد به یک ثبات رسیده و در این شرایط است که ریسک بازارها کاهش می یابد و آرامش بر آنها حکمفرما می شود. در تحقیقاتی که اخیراً بسیاری از همکارانِ اقتصادی در کشور انجام داده اند (و خود ما نیز در پژوهشکده پولی بانک مرکزی انجام داده ایم)، نشان داده شده که نوسانات (volatility) تورم، به خودی خود یکی از عوامل کاهش و پایین بودن سطح تولید است، که این طبیعی است و نمی توان آن را یافته چندان جدیدی دانست. کسانی که دست اندرکارند، به این موضوع واقف هستند. \r\n بنابراین هدف گذاری تورم زیر پنج درصد، در راستای اقتصاد مقاومتی است و با قاطعیت می توان گفت بدون دستیابی به تورم زیر پنج درصد، به هیچ عنوان اقتصاد مقاومتی محقق نمی شود. \r\n در اقتصاد مقاومتی در مورد بهبود فضای کسب وکار و مقاوم شدن اقتصاد در برابر شوک های خارجی صحبت می کنیم. بنابراین اقتصادی که بازارهایش بی ثبات باشند، نمی تواند نسبت به شوک های خارجی مقاوم باشد. اقتصادی که تورم در آن بالای پنج درصد است و نرخ ارز در آن ناچار به تغییر سالانه است و همین تغییر موجب ایجاد شوک در انتظارات تورمی مردم می شود و حمله های محتکرانه را ایجاد می کند، مقاوم نیست. در شرایط تورم بالای پنج درصد است که مردم به سمت بازارهای مسکن و ارز می روند و روی به سفته بازی می آورند. زیرا می خواهند خود را در برابر عدم آرامش ها حفظ کنند و یک سپر دفاعی محکم برای خود ایجاد کنند. بنابراین چنین مواردی کاملاً مغایر با اقتصاد مقاومتی است. \r\n\r\n کاهش تورم یا اصلاح ساختارها: مساله این است! \r\n اگر دولت تصمیم بگیرد نرخ تورم را به زیر پنج درصد برساند، مابقی مشکلات را نیز از این طریق حل خواهد کرد. افراد بسیاری هستند که انتقاد می کنند که ساختارهای اقتصاد ما مشکل دارد. بازارهای مالی ما همانند کشورهای توسعه یافته به اندازه کافی عمیق نیستند. همچنین انتقاد می کنند که در ایران استقلال بانک مرکزی وجود ندارد، با مشکلات ناشی از فشار بر صندوق توسعه ملی مواجهیم، با برداشت بیش از حد بانک ها از بانک مرکزی روبه رو هستیم، شبکه بانکی ما ناسالم است و باید اصلاحاتی در آن صورت گیرد، بی انضباطی های مالی و پولی داریم و... \r\n گفته می شود که همه این دلایل باعث می شود نتوانیم تورم را پایین بیاوریم. ولی اتفاقاً به نظر من برعکس است. همه پدیده هایی که به آنها اشاره شد، درون زا هستند. تصمیم از بالا به پایین اتفاق می افتد. وقتی تصمیم بگیریم که می خواهیم به تورم زیر پنج درصد برسیم، سپس در چنین فضایی الزامات را به ترتیب اولویت خواهیم چید. \r\n مثلاً یکی از الزامات استقلال بانک مرکزی است و نسبت به تامین آن اقدام می کنیم. یا اینکه یکی دیگر از الزامات رسیدن به انضباط بانکی است و نباید از بانک ها برداشت بیش از حد صورت گیرد (مشابه شرایط فعلی). نباید بانک ها حیاط خلوت داشته باشند. بنابراین همه این نتایج از دل آن تصمیم بزرگ بیرون می آیند. تا وقتی که چنین تصمیمی گرفته نشود، نباید انتظار چندانی برای حل مشکلات یادشده داشته باشیم چرا که انگیزه ای وجود ندارد. برای مثال زمانی که همه به تورم 20 درصد عادت کرده اند و آن را یک بیماری خطرناک مزمن برای اقتصاد تلقی نکنند، دیگر چه نیازی به عدم برداشت غیرقانونی بانک هاست یا چه نیازی به استقلال بانک مرکزی است. در نتیجه، انگیزه ای جدی نیز برای حل این مشکل به صورت یک وفاق عمومی وجود نخواهد داشت. کما اینکه در همین ماه های اخیر از قول برخی صاحب نظران حتی شنیده می شود که حال که تورم به 14 درصد رسیده است بیاییم از منابع بانک مرکزی تسهیلات دهیم تا از رکود خارج شویم . \r\n\r\n لزوم تغییر پارادایم پولی \r\n اگر مردم باور کنند سیاست های دولت و بانک مرکزی برای کاهش تورم جدی است و در عین حال به آنها اعلام شود که عزم بر رسیدن به رقم های بسیار پایین تری برای نرخ تورم است، آنگاه آنها نیز دیگر انتظار تورم های بالا را نخواهند داشت. این موضوع سبب می شود مردم در فرآیند عقد قراردادهایی که بین خود دارند، اعم از قراردادهای استخدامی، تسهیلات، سپرده گذاری و ... (چه در بازار سرمایه، چه در بازار کار و چه در مبادلات)، این موضوع را لحاظ کنند. مثلاً در این شرایط تعدیل دستمزدها، بالای 20 درصد صورت نخواهد گرفت. در مورد نرخ های سود بانکی نیز قطعاً بازنگری صورت خواهد گرفت. برای مثال در حال حاضر، با تورم 14 درصد، دیگر نرخ سود 22 درصد نخواهیم داشت و دیگر بانک ها سود بالایی از مشتریان طلب نخواهند کرد و خودشان اقدام به پایین آوردن نرخ سود سپرده ها خواهند کرد؛ چرا که از پایین آمدن تورم آگاهی دارند. \r\n\r\n موانع پیش رو \r\n برای رخ دادن چنین الزاماتی، یکسری موانع نیز وجود دارند. یکی از بزرگ ترین موانع، قراردادهایی است که در گذشته و بر اساس تورم بالا، با نرخ های بالا منعقد شده است. فکری که به عنوان راه حل برای این قضیه شده، تجدید قرارداد (refinancing) به عنوان یک راهکار پیشنهادی است. اگر دولت و بانک مرکزی تصمیم بر تغییر پارادایم پولی بگیرند، یکی از الزاماتش ارائه راهکاری برای تجدید قرارداد بانک ها و بنگاه هاست. به گونه ای که قراردادهای تامین مالی و تامین سرمایه ای که در گذشته بین بانک ها و بنگاه ها منعقد شده، بتواند مجدداً بازنویسی شود. یعنی مثلاً اگر بر اساس نرخ 36 درصد عقد قرارداد شده، بانک و بنگاه بتوانند آن را تجدید کنند. حتی بانک و مردم نیز بتوانند قرارداد بین خودشان را تجدید کنند. حتی در اینجا دولت نیز می بایست اقدامی جدی انجام بدهد. زیرا ممکن است بدون ورود دولت به مساله، تجدید قرارداد بین بانک و مردم امکان پذیر نباشد. \r\n در مورد قراردادهای کنونی نیز یکی از موانع، عقد قراردادهای بلندمدت است. لذا، اگر تصمیم به تغییر پارادایم گرفته شد، یکی از الزامات آن این است که در مورد عدم عقد قراردادهای بلندمدت نیز ترغیب صورت گیرد و در عوض نسبت به عقد قراردادهای کوتاه مدت اقدام شود؛ زیرا تورم در حال کاهش یافتن است و اگر قراردادها بلندمدت باشد، افراد بسیاری متضرر خواهند شد. پس باید مثلاً قراردادهای سه ماهه یا شش ماهه منعقد شود. یا اگر قرار است قرارداد بلندمدت تری منعقد شود، حتماً در آن نرخ تورم نیز لحاظ شود. یعنی مثلاً این گونه باشد که نرخ سود، به میزان نرخ تورم پیش بینی شده و تحقق یافته در آینده به اضافه نرخ مشخصی باشد. به این نوع قراردادها، قراردادهای تعدیل شده بر اساس تورم (inflation adjusted) می گویند. بنابراین قراردادهای بلندمدت تر نباید بر اساس نرخ های ثابت منعقد شوند. در این زمینه، لازم است مقداری کارهای حقوقی نیز انجام شود. یعنی اگر تصمیم به تغییر پارادایم پولی گرفته شود، باید ابزار آن نیز برای بانک ها و بنگاه ها فراهم شود، که بتوانند قراردادهای تعدیل شده بر اساس تورم منعقد کنند. این پدیده جدیدی نیست و در بسیاری از کشورهای توسعه یافته وجود دارد. یعنی بر اساس تورم و دیگر متغیرهای کل (aggregate) اقتصاد، نرخی تعیین شده (به نام Prime) و با مقدار مشخصی جمع می شود تا نرخ سود مورد نظر به دست آید. \r\n البته در اینجا تاکید می شود که خوشبختانه هیچ یک از این موارد، تناقضی با قراردادهای اسلامی نیز ندارد و دقیقاً همه آنها در چارچوب اقتصاد اسلامی قابل تعریف است. یعنی مثلاً اگر هر نوع قرارداد مضاربه ای یا عقود مبادله ای منعقد می شود، می تواند تعدیل شده بر اساس تورم باشد، یا اینکه کوتاه مدت تر باشد. \r\n البته من معتقد نیستم که این مساله راهکاری برای خروج از رکود است. زیرا آنچه به کار بنگاه ها می آید، فاصله نرخ تسهیلات و تورم است. لذا، اگر هر دو اینها با هم پایین بیایند، گویی عملاً اتفاق خاصی برای بنگاه ها رخ نداده است. آن چیزی که به نفع بنگاه های اقتصادی است، حل معضل تورم است. یعنی کاهش تورم، دقیقاً به عنوان راهکار خروج از رکود محسوب می شود. خروج از رکود از طریق ثبات در فضای کلی اقتصاد، ثبات در بازارهای مالی و پولی و ارز به سادگی محقق می شود. یعنی آرامشی که در اقتصاد ایجاد می شود منجر به حرکت سرمایه به بخش های مولد و افزایش مبادلات و نهایتاً خروج از رکود خواهد شد. \r\n از طرف دیگر نتیجه تصمیم به تغییر پارادایم، منجر به تصمیمات و اقدامات ساختاری مهم تر نیز می شود مانند اصلاح نظام بانکی، تقویت بازار سرمایه، اصلاح بازار کسب وکار، غیرسودآور کردن بازار مسکن، طلا و ارز و افزایش تامین مالی بنگاه ها از طریق پول های با پشتوانه. \r\n\r\n نتیجه گیری \r\n الزامات و پیشنهادها در این زمینه زیاد است و باید از کمک نخبگان اقتصادی استفاده شود؛ چرا که زمان حاضر فرصتی طلایی است که نباید از دست برود. همه باید کمک کنند تا دولت چنین فرصتی را از دست ندهد. مثلاً در مورد برداشت از منابع صندوق توسعه ملی، باید بحث های جدی انجام شود و رابطه صندوق توسعه ملی با بانک مرکزی به روشنی تبیین شود. بررسی شود که آیا بانک مرکزی این اجازه را دارد که به صندوق توسعه ملی ریال ندهد؟ اگر قرار است ریال داده شود، آیا لازم است از طریق دیگری نقدینگی معادل آن از بازار خارج شود؟ \r\n الزام دیگر برای تغییر پارادایم پولی، توجه به ابزارهای بانک مرکزی جهت انجام سیاست های پولی انبساطی و انقباضی است. در این زمینه اوراق اسلامی خاصی وجود دارد، که بانک مرکزی باید آنها را در اختیار داشته باشد تا بتواند با استفاده از آنها سیاست های پولی انبساطی و انقباضی انجام بدهد. \r\n الزام دیگر، برداشتن تسهیلات تکلیفی است. البته خوشبختانه طبق گفته رئیس کل بانک مرکزی، قرار است در بودجه سال آینده، تسهیلات تکلیفی حذف شوند. الزام دیگر، برداشتن فشارها از روی بانک مرکزی است، و به عبارت دیگر اینکه باید این نهاد بتواند به راحتی کلمه نه را درمقابل درخواست کنندگان منابع به کار ببرد. \r\n خوشبختانه با تغییر و تحولاتی که در دولت و سیاست هایش طی یک سال گذشته رخ داده است و به تغییر در انتظارات تورمی مردم انجامیده، اقتدار دولت در این موضوع عیان شده است که بایست با ادامه یافتن سیاست های مناسب و سازگار حفظ شود. زیرا بدون اقتدار، به هیچ عنوان نمی توان پارادایم پولی را دگرگون کرد؛ چرا که گروه های بسیاری وجود دارند که از کاهش تورم، حداقل در کوتاه مدت، متضرر می شوند (در بلندمدت همه از کاهش تورم منتفع خواهند شد). یا اینکه ممکن است تغییر پارادایم پولی تا حدی منجر به افزایش فشار اقتصادی بر برخی از اقشار شود، که در این زمینه نیز دولت نباید اقتدار خود را از دست بدهد؛ بلکه از طرق دیگر جبران ضرر کند. \r\n علاوه بر این، برای تغییر پارادایم پولی، تغییر و تحولات جدی در ساختار نهادی بانک مرکزی، از صدر تا ذیل، لازم است. البته همه اینها به همان تصمیم به تغییر پارادایم پولی بازمی گردد. یعنی وقتی تصمیم به تغییر پارادایم پولی گرفته شود، سپس مشخص خواهد شد که کدام ساختارها و نهادها باید تغییر کنند. برای این منظور، بالطبع استقلال بانک مرکزی، آن هم نه فقط استقلال در انتصاب رئیس کل، بلکه استقلال در عملکرد، استقلال در اهداف و ... ، همه باید محقق شود. در این زمینه، تحقیق خوب و جامعی در پژوهشکده پولی بانک مرکزی انجام شده و در همایش امسال نیز ارائه شده است. افراد علاقه مند به آگاهی از تغییرات ساختاری و نهادی لازم در بانک مرکزی برای دستیابی به پارادایم مناسب پولی در ایران، می توانند به آن مراجعه کنند. این تغییرات ساختاری و نهادی، از استقلال بانک مرکزی شروع می شود و در ادامه به شفافیت، قاعده مندی و سیاست های ارتباطی و... می رسد. \r\n\r\n منبع : هفته نامه تجارت فردا
5,عسگراولادی: در 6 ماه آینده با قحطی مواجهیم!/ تورم واقعی 40٪ است \r\n پانا:وی عنوان کرد: در همان زمان عنوان کردم که اگر دولت نتواند تورم را مهار کند، اجرای قانون هدفمند کردن یارانه ها کار خطرناکی است.رییس اتاق بازرگانی ایران و چین تصریح کرد: به دلیل این که در مرحله اول اجرای قانون نتوانستیم تورم را مهار کنیم، توفیق چندانی نداشتیم و به همین دلیل به مشکلاتی در بخش تولید برخورد کرده ایم.اجرای گام دوم هدفمندی یارانه ها به مصلحت نیستعسگراولادی با بیان این که تورم آذر سال گذشته 8/9 درصد بود و افتخار می کردیم که به تورم تک رقمی دست یافته ایم، گفت: دو ماه پیش بانک مرکزی اعلام کرد که تورم 8/19 درصد شده است، بنابراین در مهار تورم موفق نبوده ایم.وی افزود: همه پیش بینی ها این بود که حداکثر تورم 14 درصد باشد، اما هم اکنون نه تنها تورم 8/19 درصد نیست، بلکه به جز تحولات ارزی 27 درصد و با ارز 40 درصد است.رییس اتاق بازرگانی ایران و چین عنوان کرد: در چنین شرایطی که تورم 40 درصد است و بانک مرکزی هم آمار نمی دهد، مرحله دوم اجرای قانون هدفمند کردن یارانه ها به مصلحت نیست.عسگراولادی تصریح کرد: به نظر می رسد با توجه به واردات کالا با دلار 1600 تومانی و مشکلات تولید در 6 ماه آینده با کمبود بسیاری از کالاها و قحطی در کشور مواجه خواهیم شد که برای تهیه آنها یا باید متوسل به قاچاق شویم و یا این که هزینه بسیاری بابت قاچاق بپردازیم.
5,"سالانه 100 نوع کالا به کشور قاچاق می شود \r\n به گزارش خبرنگار مهر، ""علی اصغر طهماسبی"" ظهر دوشنبه، در جلسه مشترک کمیسیون برنامه ریزی، هماهنگی و نظارت بر مبارزه با قاچاق کالا و ارز استان های گلستان و مازندران گفت: آموزش و فرهنگ سازی در پیشگیری از قاچاق کالا بسیار موثر است و باید توجه داشت که این موارد هزینه نیست بلکه سرمیاه گذاری برای آینده کشور است و خودمان از آن سود خواهیم برد. \r\n\r\n وی افزود: تنوع قاچاق کالا در کشور بالا است و سالانه بیش از 100 نوع کالا به داخل کشور قاچاق می شود. \r\n\r\n وی خواستار حمایت و ارتقاء سطح کیفی محصولات داخلی برای مبارزه با قاچاق شد و افزود: فساد اقتصادی جلو توسعه پایدار کشور را گرفته است و قاچاق کالا یکی از مصادیق این فساد است. \r\n\r\n طهماسبی خاطرنشان کرد: برای مبارزه با قاچاق کالا به حمایت و کمک مردم نیاز داریم و اگر این باور در مردم ایجاد شود دیگر خریداری برای این محصولات در کشور نخواهد بود."
5,قیمت مسکن با وام 60 میلیونی افزایش نمی یابد \r\n فارس: مدیرعامل بانک مسکن با بیان اینکه در بسته پیشنهادی ارائه شده به بانک مرکزی برای افزایش وام خرید مسکن تا سقف 60 میلیون تومان استطاعت مالی متقاضیان به خوبی برای بازپرداخت اقساط دیده شده است گفت:این وام 60 میلیونی نمی تواند محرک تقاضا برای افزایش قیمت مسکن باشد. \r\n\r\n محمدهاشم بت شکن در پاسخ به این سئوال که آیا بانک مسکن در پیشنهاد خود برای افزایش سقف وام مسکن به بازپرداخت اقساط نیز فکر کرده که در استطاعت مالی متقاضیان باشد گفت: اقساطی که در وام 60 میلیون تومانی پیشنهاد شده به بانک مرکزی پیش بینی شده است در استطاعت مالی متقاضیان است. \r\n\r\n وی افزود: با توجه به اینکه 30 درصد هزینه سبد خانوار به حوزه مسکن و اجاره تعلق دارد به یک شکلی این وام 60 میلیونی را پیش بینی کرده ایم که با آن تطبیق پیدا کند. \r\n\r\n مدیرعامل بانک مسکن در پاسخ به این سئوال که آیا بانک مرکزی با پیشنهاد بانک مسکن برای وام 60 میلیون تومانی تا پایان سال موافقت کند، اظهار داشت: این موضوع را نمی توانم پیش بینی کنم، اما آنچه که مشخص است این است که بازار مسکن در حال حاضر یک بازار با ثبات است و در حالی که سقف وام خرید مسکن را سال گذشته افزایش دادیم قیمت مسکن تحت تأثیر قرار نگرفت. \r\n\r\n بت شکن افزود: با توجه به تحلیلی که بنده ارائه کردم با مازاد عرضه مسکن مواجه هستیم، بنابراین فکر می کنم اگر این افزایش سقف وام خرید مسکن از سوی بانک مرکزی تصویب شود، قیمت مسکن افزایش نیابد. \r\n\r\n وی افزود: بررسی های ما نشان می دهد که این وام 60 میلیون تومانی نمی تواند محرک تقاضا برای افزایش قیمت مسکن باشد، چرا که در حال حاضر بازار مسکن یک شرایط باثبات را طی می کند.
5,ابلاغ بخشنامه افزایش 5 میلیون تومانی وام مسکن مهر \r\n بخشنامه افزایش سقف تسهیلات وام مسکن مهر تا 30 میلیون تومان به بانک مسکن و پنج بانک دیگر که در اوایل اجرای طرح مسکن مهر بانک عامل بوده اند، ابلاغ شده است.سید علی اصغر میرمحمد صادقی مدیرکل اعتبارات بانک مرکزی در گفتگو با فارس با بیان اینکه بانک مرکزی مجوز افزایش سقف تسهیلات مسکن مهر را به شش بانک داده است، گفت: بررسی های ما هم نشان می دهد منابع در اختیار شش بانک برای پرداخت تسهیلات 30 میلیون تومانی به 500 هزار واحد مسکونی کافی است.
5,اعلام دلائل مخالفت بانک مرکزی با اعطای وام 80 میلیونی خرید مسکن \r\n بخش اعتباری بانک مرکزی به چند دلیل از جمله محدودیت منابع و به همراه احتمال ایجاد شوک به بازار با وام 80 میلیون تومانی خرید مسکن موافق نیست. \r\n\r\n سید علی اصغر میرمحمدصادقی مدیر کل اعتبارات بانک مرکزی در گفتگو با فارس گفت: سقف تسهیلات مسکن مهر، صندوق تسهیلات مسکن بانک مسکن و بافت های فرسوده افزایش یافته و همین سیاست ها، سهم بخش مسکن از کل تسهیلات بانکی را به 25 درصد می رساند. \r\n\r\n وی افزود: بیشترین کار تخصصی بانک مرکزی در بخش مسکن انجام شده است؛به طوری که وام صندوق مسکن بانک مسکن را به 35 میلیون تومان افزایش دادیم و 10 میلیون تومان هم برای تعمیرات در نظر گرفتیم، بنابراین فرد 45 میلیون تومان می تواند تسهیلات بگیرد.مدیر کل اعتبارات بانک مرکزی با بیان اینکه برای زوج های جوان هم تا سقف 50 میلیون تومان و برای تعمیرات 10 میلیون تومان تصویب کردیم، تصریح کرد: بنابراین حدود 60 میلیون تومان تسهیلات خرید مسکن برای زوج های جوان با سپرده گذاری در صندوق پس انداز مسکن فراهم می شود که فاصله زیادی با وام 80 میلیون تومانی ندارد.
5,ادامه تحویل مسکن مهر با سبک و سیاق جدید \r\n مصطفی قلی خسروی با بیان اینکه دولت طی 100 روز آینده قصد یک برنامه ریزی دقیق برای کنترل قیمت ها ازجمله مسکن را دارد ،افزود: تثبیت قیمت ها نیازمند هماهنگی وبرنامه ریزی دقیق میان قوه مقننه ،قضائیه و مجری است.وی با اشاره به اینکه وزیر راه شهرسازی یک فرد با تجربه و سیاست گذاری است ،افزود: روش پس انداز برای کنترل بازار مسکن نیازمند بودجه کافی از سوی بانک ها و ثبات قیمت ها در بازار مسکن است.خسروی در ادامه تصریح کرد: طبق قانون اساسی دولت باید برای دهک های پایین جامعه مسکن بسازد بنابراین مسکن مهر باید به روش جدیدی ادامه پیدا کند.رئیس اتحادیه مشاوران املاک کشوری درادامه اظهار داشت: دولت به تمامی تعهدات مسکن مهر در دولت دهم پایدار و تمامی پروژه های مسکن مهر را به اتمام می رساند.وی در ادامه خاطر نشان کرد: ایجاد شهرک های اقماری برای ساخت مسکن مهر طی سال های گذشته با توجه به مشکلات ایجاد شده برای بازار مسکن چندان مناسب نبود.خسروی درادامه یادآور شد: دولت یازدهم با سبک وسیاق جدید مسکن مهر را در بافت های فرسوده ادامه خواهد داد.
5,تحلیلی بر وضعیت بازار مسکن \r\n بازار مسکن در سال گذشته روند پر رونقی را پشت سر نگذاشت. این کم رونقی در سال جاری با شدت بیشتری خود را در معاملات این بخش نشان داد. کم رونقی بازار مسکن در شرایطی رقم خورده است که قیمت مسکن حداقل 50 درصد افزایش داشته و این رشد برای مسکن های نوساز به 100 درصد رسیده است. افزایش قیمت مسکن اثر خود را در سبد خانوار مصرف کنندگان نیز گذاشته است. مقایسه سرشماری نفوس و مسکن سال 1390 و 1385 نشان دهنده افزایش چشمگیر اجاره نشینی است. این رشد مستندی بر ادعای افزایش شدید قیمت ها و کاهش قدرت خرید مردم است. البته سیمای بازار اجاره نیز متفاوت از بازار خرید نبوده است. آهنگ افزایش اجاره بها بیش از افزایش قیمت در بخش خرید و فروش بوده است. چنین شرایطی بازار را به سمت رکود تورمی شدید سوق داده است. بروز رکود تورمی محصول چندین عامل بیرونی و درونی در بازار مسکن است. \r\n\r\n عوامل درونی \r\n\r\n عوامل درونی در مرزهای داخلی بخش مسکن قابل دسته بندی است. اتفاقاتی که در بخش مسکن می افتد در دو دسته خلاصه می شود. \r\n\r\n دسته اول: پروژه مسکن مهر یکی از عوامل درونی و تاثیر گذار مسکن است. پروژه مسکن مهر به دلیل آنکه تاکنون نتوانسته مسکن قابل سکونت به صورت انبوه به بازار عرضه کند با شکست روبه رو شده است. این پروژه برای رسیدن به مرحله قابل سکونت بودن به برنامه پیوسته ای نیاز دارد که در خوش بینانه ترین حالت دو سال زمان خواهد برد. از طرفی این پروژه در کلان شهرهای بزرگ همچون تهران، شهرهای جدید حاشیه ای را هدف قرار داده است. اجرای پروژه بزرگی همچون مسکن مهر در شهرهای جدید اگر چه از نگاه کارشناسی به تعدیل عرضه مسکن کمک خواهد کرد اما در درجه اول نیازمند برآورد ظرفیت این شهر است. سوالی که هم اکنون پیش روی شهرهای جدید با وجود مسکن مهر است به نحوه تعریف سیستم شهرهای جدید در کشور باز می گردد. در حال حاضر این شهرها فاقد امکانات زیربنایی، حمل و نقل سریع، تنوع شغلی و... است. همین عوامل می تواند مانعی در برابر پیشبرد طرح مسکن مهر باشد. \r\n\r\n دسته دوم: دومین عامل درونی بخش مسکن که عرضه کنندگان بخش مسکن را تحت تاثیر قرار داده است افزایش قیمت مصالح ساختمانی بوده که هزینه تمام شده قیمت مسکن را تا حدود زیادی افزایش داده است. \r\n\r\n نوسان های بیرونی \r\n\r\n در کنار عوامل درونی، عوامل بیرونی زیادی بازار مسکن را تحت شعاع قرار داده است که مهم ترین آنها نوسانات و بی ثباتی شرایط سیاسی و اقتصادی است. در چنین شرایطی گرایش به سمت نقدینگی آن هم به شکل ارز و ریال خواهد بود. مسکن گرچه کالای ریالی به حساب می آید اما قابلیت تبدیل شدن آن به پول نقد زمان بر است بنابراین در شرایط پر نوسان محیط های بیرونی از توجه سرمایه گذاری بیرون می آید. \r\n\r\n شرایط کنونی بازار مسکن نشان می دهد روند رکود تورمی همچنان در این بخش ادامه دار خواهد بود و تنها در صورت تنش زدایی نگاه سرمایه گذاران به این بخش خواهد رفت. در این صورت بخش مسکن دوباره دچار جهش کوتاه مدتی خواهد شد و بعد از آن دوباره به رکود خواهد رفت. البته در شرایط کنونی باید امیدوار بود سرمایه های سرگردان انباشته در دست مردم راهی به سمت بازار مسکن پیدا نکند چرا که اقتصاد ما نیاز دارد که چنین سرمایه هایی به جای بخش مسکن به سمت سرمایه گذاری مولد پیش رود و در مرحله بعد پس از ایجاد شرایط رشد اقتصادی در بخش مسکن جایی برای خود پیدا کند.
5,تصویب آئین نامه ساماندهی واردات خودرو با حضور وزیر صنعت/ دست واردکنندگان متفرقه کوتاه شد \r\n فرهاد احتشام زاد در گفت و گو با خبرنگار اقتصادی خبرگزاری فارس اظهار داشت: از آنجا که بسیاری از خودروهای خارجی از طریق نمایندگی های رسمی به کشور وارد نمی شوند و در واقع اصالت و گارانتی آنها تحت پوشش شرکت مادر قرار نمی گیرد، در این مورد شکایت های زیادی از سوی مشتریان به سازمان حمایت و وزارت صنعت ارائه شده است. \r\n\r\n وی افزود: علاوه بر این، واردات خودرو توسط افراد متفرقه، باعث سوء استفاده از نام نمایندگی های رسمی واردکننده خودرو می شد و در برخی موارد مشتریان با مشکلاتی مانند عدم نصب آپشن اصلی بر روی خودرو و یا دستکاری کیلومترشمار خودرو روبرو می شدند. \r\n\r\n * نمایندگان رسمی بر واردات متفرقه ها نظارت می کنند \r\n\r\n وی تصریح کرد: این مسائل باعث شد تا طرح ساماندهی واردات خودرو مصوب شود و بر این اساس، خودروهایی می توانند وارد کشور شوند که از طریق نمایندگان رسمی برای واردات آنها اقدام شود و یا اصالت خودروی وارداتی توسط نماینده رسمی صحه گذاری شود. \r\n\r\n احتشام زاد با بیان اینکه برخی مشتریان با مشکل عدم پوشش گارانتی مناسب برای خودروی وارداتی روبرو هستند، اظهار داشت: این در شرایطی است که خودروهای وارداتی باید حداقل 5 سال و یا به اندازه 150 هزار کیلومتر تحت پوشش گارانتی قرار گیرند. \r\n\r\n وی در مورد صحه گذاری خودروهای وارداتی از سوی نماینده رسمی شرکت های خارجی در ایران نیز گفت: واردکنندگان متفرقه باید شماره شاسی خودرو را به نماینده رسمی شرکت مادر اعلام کنند و نماینده رسمی با کنترل در سایت شرکت مادر و تطابق آپشن های خودرو، مجوز واردات را صادر خواهد کرد و در واقع این تأییدیه مبنای ثبت سفارش واردکنندگان متفرقه خواهد بود. \r\n\r\n * واردات خودرو بدون گارانتی ممنوع شد \r\n\r\n وی تصریح کرد: با نهایی شدن آئین نامه ساماندهی واردات خودرو، خودروهای بدون گارانتی به کشور وارد نخواهد شد. \r\n\r\n به گفته وی، کلیات آئین نامه ساماندهی واردات خودرو در جلسه اخیر شورای سیاست گذاری خودرو با حضور وزیر صنعت مصوب شد و جزئیات این آئین نامه نیز در وزارت صنعت تدوین خواهد شد. \r\n\r\n رئیس انجمن واردکنندگان خودرو ادامه داد: نحوه قیمت گذاری خدمات پس از فروش، نحوه الزام نمایندگان رسمی به گسترش خدمات پس از فروش متناسب با تعداد و محل فروش خودروها از جمله مواردی است که در آئین نامه واردات خودرو مدنظر قرار دارد. \r\n\r\n وی با بیان اینکه واردات خودرو آزاد است، گفت: با تصویب آیین نامه ساماندهی واردات خودرو، واردات حتماً باید از طریق نماینده رسمی و یا با صحه گذاری نماینده رسمی شرکت مادر صورت گیرد. \r\n\r\n احتشام زاد با بیان اینکه بیش از 70 درصد واردات خودرو طی سال جاری از طریق آزاد و خارج از نمایندگی های رسمی صورت گرفته است، گفت: نظارت دقیقی بر این واردات وجود نداشته و به همین دلیل برخی مشتریان ضرر دیده اند. \r\n\r\n * نحوه مدیریت واردات خودرو در جزئیات آیین نامه تعیین می شود \r\n\r\n وی افزود: در پی تصویب کلیات آئین نامه ساماندهی واردات خودرو، جزئیات این آیین نامه نیز در مورد مسائل جانبی مانند مدیریت واردات خودرو اعم از خودروهای فرسوده، کلاس گذاری خودروها و شکایات تدوین خواهد شد. \r\n\r\n وی ابراز امیدواری کرد آئین نامه ساماندهی واردات خودرو به زودی به انجمن واردکنندگان خودرو ابلاغ شود و پس از آن نیز برای اجرا به شرکت های واردکننده ابلاغ شود. \r\n\r\n انتهای پیام/
5,احتمال انحراف 15 تا 20 درصدی برنامه تولید خودرو \r\n دبیر شورای تخصصی صنایع همگن قطعه سازان خودرو گفت: ممکن است برنامه تولید خودرو تا پایان سال بین 15 تا 20 درصد انحراف داشته باشد. \r\n\r\n آرش محبی نژاد، دبیر شورای تخصصی صنایع همگن قطعه سازان خودرو در گفتگو با خبرنگار ایلنا با بیان اینکه رونقی که برای فروش خودرو در بازار شب عید باید باشد در حال حاضر وجود ندارد گفت: ممکن است با تغییر سیاست های تشویقی و تحریک تقاضا شاهد رونق در بازار خودرو باشیم. \r\n\r\n وی افزود: طی 1.5 ماه گذشته روند افزایشی تولید خودرو کاهش یافته و تقاضا در بازار با مشکل مواجه شده که دلیل آن هم جو قیمت گذاری ها از سوی مسئولین است. \r\n\r\n دبیر شورای تخصصی صنایع همگن قطعه سازان خودرو تصریح کرد: در حال حاضر با وعده هایی که مدیران داده اند مردم برای خرید خودرو دست نگه داشته اند و تقاضا هم راکد شده در حالی که در رونق ما به تحریک تقاضا نیازمندیم. \r\n\r\n وی خاطر نشان کرد: شاید شرایط بهتر شود اما در چند سال اخیر با رکود در بازار شب عید مواجه هستیم. \r\n\r\n محبی نژاد با بیان اینکه در صورت ارائه وام خودرو رونق به بازار بازخواهد گشت ادامه داد: در صورتی که وام خودرو افزایش پیدا کند و به 15 میلیون تومان برسد قطعا وضعیت بهتر می شود و تقاضا تحریک خواهد شد. \r\n\r\n دبیر شورای تخصصی صنایع همگن قطعه سازان خودرو افزود: افزایش تولید خودرو در 9 ماهه اول سال به 825 هزار دستگاه رسید و اگر همین تیراژ تولید را نگه دارند امسال به برنامه تولید پیش بینی شده دست خواهیم یافت، در غیر این صورت با انحراف برنامه 15 تا 20 درصدی مواجه می شویم و به تولید 1 میلیون و 200 هزار دستگاه نخواهیم رسید. \r\n\r\n محبی نژاد گفت: خودروهای وارداتی هم بی تاثیر نیست و بخشی از بازار تقاضا را خودروهای وارداتی پوشش می دهد. \r\n\r\n وی افزود: اگر هر کدام از موانع بازدارنده برطرف شود رکود نیز از بین خواهد رفت از سوی دیگر بازار منتظر حمایت های دولتی است. \r\n\r\n پایان پیام
5,وزیر صنعت تنها در بازار رقابتی می تواند برای خودرو تولیدی قیمت بگذارد \r\n به گزارش ایرنا: عضو کمیسیون اقتصادی و ناظر شورای رقابت با اشاره به تلاش های اخیر وزیر صنعت، معدن و تجارت به منظور خارج کردن اختیار قیمت گذاری خودرو از این شورا، گفت: وزیر صنعت، تنها هنگام رقابتی شدن بازار خودرو می تواند قیمت گذاری محصولات تولیدی شرکت های خودروسازی تابعه را در اختیار گیرد. \r\n\r\n محمد علی مددی با اشاره به فلسفه ایجاد شورای رقابت، وظیفه ذاتی این شورا را احقاق حقوق و منافع مردم بیان کرد و گفت: شورای رقابت ایجاد شده تا از هرگونه قیمت گذاری انحصاری و دلخواه خودرو از سوی خودروسازان که در واقع تضییع حقوق مصرف کننده را به دنبال خواهد داشت، جلوگیری کند. \r\n\r\n وی با بیان آنکه شرکت های ایران خودرو و سایپا بعنوان دو شرکت خودرو ساز بزرگ کشور، از سهم بالایی در تامین نیازهای خودرو کشور بصورت انحصاری برخوردار می باشند، به تلاش های اخیر وزیر صنعت، معدن و تجارت به منظور خارج کردن اختبار قیمت گذاری خودرو از شورای رقابت اشاره کرد و گفت: وزیر صنعت باید قبل از این اقدامات ثابت کند که تولید خودرو در کشور ما انحصاری نیست. \r\n\r\n عضو کمیسیون اقتصادی مجلس و عضو ناظر شورای رفابت افزود: خودرو در کشور براساس یک بازار رقابتی تولید نمی شود و تلاش های وزیر صنعت نیز باید از یک منطق مناسب برخوردار باشد. \r\n\r\n مددی همچنین در خصوص همصدایی تولیدکنندگان صنف خودرو بخش خصوصی با وزیر صنعت مبنی بر خروج قیمت گذاری خودرو از شواری رقابت و آزاد شدن قیمت این محصول، گفت: البته این تولیدکنندگان تنها مونتاژکار هستند و درصد بالایی از لوازم مورد استفاده آنها از خارج تامین می شود، این در حالی است که تولیدات آنان از سهم بالایی در بازار خودرو برخوردار نیست. \r\n\r\n وی در عین حال با بیان اینکه، نحوه قیمت گذاری خودرو با برگزاری جلسات مکرر با قطعه سازان، خودروسازان و کارشناسان تعیین می شود، افزود: البته اگر تولید کنندگان بخش خصوصی خودرو، عملیات ساخت و مونتاژ تولیدات خود را در شرایط رقابتی انجام دهند می توانند متوقع خروج اختیار قیمت گذاری خودرو از شورای رقابت و هرگونه آزاد سازی قیمت خودرو باشند. \r\n\r\n وی به جلسات متعدد برگزار شده با خودروسازان بخش خصوصی به منظور رعایت قیمت های مصوب از سوی شورای رقابت اشاره کرد و گفت: بسیاری از این خودروسازان با اینکه متعهد به رعایت قیمت مصوب شده بودند اما بد اخلاقی کرده و از تصمیم شورا تبعیت نکردند که ما این مسئله را پیگیری و با متخلفان برخورد خواهیم کرد. \r\n\r\n عضو کمیسیون اقتصادی مجلس و عضو ناظر شورای رقابت همچنین با بیان اینکه شورای رقابت یک شورای فراقوه ای است، بر ضرورت رعایت مصوبات این شورا از سوی خودروسازان کشور تاکید کرد. \r\n\r\n وی افزود: البته بخش اعظم دولت نیز به شیوه و نحوه قیمت گذاری خودرو رضایت داشته و بسیاری از دولتمردان معتقدند باید حقوق مصرف کننده نیز در قیمت گذاری خودرو مدنظر قرار گیرد. \r\n\r\n موضوع قیمت گذاری خودرو در ماه های اخیر به یکی از چالش های اصلی وزارت صنعت، معدن و تجارت و همچنین خودروسازان با شورای رقابت تبدیل شده است، به طوری که چندی پیش ایران خودرو و شورای رقابت بر سر نحوه قیمت گذاری خودرو دنا دچار اختلافات شدند و ایران خودرو به بهانه به صرفه نبودن تولید، این شورا را تهدید به توقف تولید خودرو دنا کرد. \r\n\r\n شورای رقابت مسئول قیمت گذاری خودروهای وارداتی است \r\n\r\n همچنیی رییس انجمن ملی حمایت از حقوق مصرف کنندگان گفت: با توجه به انحصاری شدن واردات خودرو، مسوولیت قیمت گذاری خودروهای وارداتی برعهده شورای رقابت است. \r\n\r\n محمد جعفری اظهار کرد: شورای رقابت بر اساس اساسنامه و وظایف ذاتی خود، وظیفه قیمت گذاری کالاهای انحصاری را برعهده دارد. \r\n\r\n وی با بیان این که شورای رقابت بر اساس همین اساسنامه وارد حوزه قیمت گذاری خودروهای داخلی شده است، خاطرنشان کرد: از هفته گذشته با مصوبه جدید وزارت صنعت، معدن و تجارت بازار خودروهای وارداتی نیز انحصاری شده است. \r\n\r\n رییس انجمن ملی حمایت از مصرف کنندگان ادامه داد: البته نکته مهم این است که انحصار شکل گرفته در بازار خودروهای وارداتی شدیدتر و پیچیده تر از انحصار در بازار خودروهای داخلی است. بنابراین وظیفه شورای رقابت در این حوزه سنگین تر خواهد بود. \r\n\r\n وی افزود: یک خانواده نمایندگی واردات سه برند خودرویی خارجی را در اختیار دارد و به همین دلیل با منحصر شدن واردات خودرو به نمایندگی های رسمی، هم اکنون این خانواده بیش از 70 درصد بازار خودروهای وارداتی را در اختیار گرفتند. \r\n\r\n جعفری با بیان این که شورای رقابت در گام نخست باید نسبت به قیمت گذاری خودروهای وارداتی اقدام کند، تصریح کرد: پس از آن شورای رقابت باید با توجه به قوانین ضد انحصار، در جهت خارج شدن روند واردات خودرو از وضعیت انحصاری فعلی تلاش کند.
5,اولین واکنش به قیمت گذاری خودرو در بورس کالا \r\n مشاور انجمن خودروسازان درباره خودروهای وارداتی و وضعیت تقاضا برای آنها گفت: معمولا قشر ثروتمند جامعه به سمت خرید این خودرو ها می روند و اگر کسی توانایی مالی نداشته باشد از تولیدات داخلی کشور خودرو مورد نظر خود را خریداری می کند. \r\n\r\n مدیر عامل اسبق ایران خودرو پیشنهاد داد: قیمت گذاری خودرو در حاشیه بازار صورت گیرد و خودروساز ها خودروی تولیدی خود را پنج درصد زیر قیمت بازار عرضه کنند. \r\n\r\n داود میرخانی رشتی در گفت و گو با اقتصادنیوز با بیان اینکه تغییر جهت قیمت گذاری خودرو از شورای رقابت به بورس کالا هنوز قطعیت پیدا نکرده است، گفت: قیمت گذاری خودرو در بورس کالا درست نیست و هیچ کشور خارجی برای خودروهای تولید داخل در بورس قیمت گذاری نمی کند. \r\n\r\n او افزود: در حال حاضر بیشتر از 20 تولیدکننده خودروساز در ایران وجود دارند که به صورت همزمان با تیراژ دو هزار تا 30 هزار دستگاه تولید دارند اما اینکه ایران خودرو و سایپا بیشترین سهم را در بازار در اختیار دارند و رفتار انحصاری دارند، اصلا نگاه درستی نیست. زیرا تغییر قیمت خودرو بر اساس وضعیت تیراژ تولید و حضور دامپینگ و همچنین کاهش مصنوعی قیمت ها در راستای جلوگیری از ورود رقیب به بازار خصوصیات انحصارگری است که بازار خودروی ایران چنین خصوصیاتی ندارد. \r\n\r\n میرخانی با بیان اینکه نباید خودروسازان را انحصارگر تلقی کنیم، بیان کرد: اگر مصوبه شورای اقتصاد اصلاح شود بستر تعیین قیمت خودرو در حاشیه بازار فراهم می شود، چرا که شورای اقتصاد قبلا به تصویب رسانده بود که خودرو باید سه درصد زیر قیمت حاشیه بازار فروخته شود. \r\n\r\n او همچنین افزود: حدود هشت سال پیش بود که خودرو در حاشیه بازار پنج درصد زیر قیمت معامه می شد و بازار هم بسیار آرام بود. اتفاقی نمی افتاد و قیمت ها هم هیچ افزایش چشمگیری نداشتند. بنابراین بهتر است قیمت گذاری خودرو در حاشیه بازار باشد و پنج درصد زیر قیمت بازار، خودروساز ها خودروی تولیدی خود را عرضه کنند. بیشتر خودروهای وارداتی بسیار گران قیمت هستند و خودروسازان داخلی با این خودرو ها رقابتی ندارند، بنابراین واردات خودروهای گران قیمت در رقابت پذیری خودروسازان ایرانی خدشه ای وارد نمی کند. \r\n\r\n او افزود: زمانی که خودرویی ساخت کشورهای خارجی با قیمت کلانی به طور مثال 700 میلیون وارد ایران می شود اصلا تولیدکنندگان داخلی آن خودرو را ندارند که در معرض پیامدهای واردات قرار گیرند. \r\n\r\n مشاور انجمن خودروسازان درباره خودروهای وارداتی و وضعیت تقاضا برای آنها گفت: معمولا قشر ثروتمند جامعه به سمت خرید این خودرو ها می روند و اگر کسی توانایی مالی نداشته باشد از تولیدات داخلی کشور خودرو مورد نظر خود را خریداری می کند. \r\n\r\n او در پاسخ به اینکه الان زمان مناسبی برای خرید خودرو است یا خیر؟ گفت: حال که درآستانه عید هستیم، به دلیل اینکه در عید مردم به مسافرت می روند، تقاضا برای خرید خودرو افزایش می یابد و بازار کمی رونق را حس می کند. \r\n\r\n میرخانی همچنین درباره مالیات واردات خودرو بیان کرد: از آنجایی که تعرفه های واردات خودرو در گمرک با ارز مبادلاتی انجام می شود، 40 درصدی که برای تعرفه واردات خودرو است با ارز مبادلاتی در عمل به 30 درصد می رسد. بنابراین تعرفه های ما برای خودرو آنچنان بالا نیست، در حالی که در کشورهای دیگر مانند کره جنوبی تعرفه ها پایین است اما در کنار آن بسیاری از عوارض های متفاوت در قبال آن برای واردات تعریف می شود و جزو تعرفه حساب نمی شود. وارکننده مجبور است برای واردات آن عوارض ها را بپردازد اما ایران در کنار تعرفه برای واردات خودرو عوارضی تعریف نکرده است. \r\n\r\n اخباراقتصادی - اقتصادنیوز
5,قیمت خودرو افزایش نمی یابد \r\n رئیس شورای رقابت با تاکید بر اختیاری بودن ارائه کارت طلایی خودرو به مشتریان گفت: هیچ خودروسازی نمی تواند کارت طلایی خودرو را به اجبار به مشتریان بفروشد و آنها باید در این زمینه مختار باشند. \r\n\r\n رضا شیوا در گفت وگو با ایسنا، در توضیح این موضوع گفت: خودروسازان داخلی براساس ضوابط و قواعد وزارت صنعت، معدن و تجارت باید خودروهای خود را تا 40000 کیلومتر و یا دو سال بعد از فروش ضمانت کنند و هر خودروسازی باید این قانون را رعایت کند. اما با توجه به این که برخی خودروسازان، خودروهای خود را به صورت اقساطی در اختیار مشتریان قرار می دهند، آن ها را تا پایان اقساط بیمه بدنه می کنند که تا به اتمام رسیدن اقساط، خودرو کمترین آسیب را ببیند. اما برخی این خدمات را در قالب کارت طلایی به مشتریان ارائه می دادند و مشتری را مجبور به پرداخت مبلغی بابت این کارت می کردند. اما این کارت نباید اجباری باشد و باید به صورت اختیاری در اختیار خریدار قرار گیرد، چون هیچ الزام قانونی در مورد این موضوع وجود ندارد. \r\n\r\n وی با رد احتمال افزایش قیمت خودرو، تاکید کرد: بحث افزایش قیمت خودرو دیگر در دستور کار شورای رقابت قرار ندارد و ما با افزایش قیمت تندر 90 هم موافقت نکرده ایم. شورا در صورتی با افزایش قیمت ها موافقت می کند که تولیدکننده خودرو شاهد تورم باشد. اما در غیر این صورت قیمت خودرو افزایشی پیدا نمی کند.
5,امسال بیشترین و اردات خودرو از کره جنوبی انجام شد \r\n\r\n مهدی مطلب زاده، در گفت و گو با خبرنگار ایلنا، با اشاره به وضعیت نامناسب قطعه سازان در ایام پایانی سال اظهار داشت: صنف ما از وضعیت به وجودآمده راضی نیست چرا که مطالبات سنگینی برایشان بوجود آمده اما نقدینگی لازم برای پرداخت معوقات و عیدی و پاداش کارکنان در دست نیست. \r\n\r\n وی با بیان اینکه مشکلات ما جدی است و ممکن است امنیتی شود، گفت: عدم برنامه ریزیها باعث شد تا علیرغم فروش مناسب خودرو در سال جاری به دلیل پرداخت بدهی های بانکی و خرید خودرو به صورت cbu از خارج از کشور این عدم نقدینگی رخ دهد. \r\n\r\n مطلب زاده با بیان اینکه امسال بیشترین واردات خودرو انجام شد، بیان داشت: درحالی که کشور کره جنوبی جزء اولین کشوری بود که ما را در خصوص قطعات خودرو تحریم کرد اما امسال بیشترین واردات خودرو به صورت آماده از کره جنوبی صورت گرفت. \r\n\r\n پایان پیام
5,حاشیه بازار دلیل سبقت قیمت خودرو از جیب های مردم \r\n به گزارش خبرنگار خبرگزاری موج، دومین ماه زمستان در حالی آغاز شد که بازار خودرو نیز مانند هوای این فصل، سرد است گویا هنوز هم اصلی ترین دلیل رکود بازار خودرو، بالا بودن قیمت ها و عدم تناسب آن با درآمد مصرف کنندگان است، با مشاهده قیمت محصولات داخلی و وارداتی مشاهده می شود که خرید ارزان ترین خودرو کشور هم برای خیلی از مصرف کنندگان مثل یک رویا است. \r\n در سال های گذشته با نزدیک شدن به بازار نوروزی خودرو رونق هم به این بازار برمی گشت، اما اکنون که روزهای کمی به پایان سال باقی مانده است اهالی بازار چندان هم به این موضوع امید ندارند و بعید می دانند خرید و فروش خودرو با توجه به دو دلیل اصلی کاهش قدرت خرید مردم و زمزمه افزایش مجدد قیمت ها رونقی به خود ببیند. \r\n بررسی بازار نشان می دهد، نرخ خودرو در بازار به صورت سلیقه ای تعیین می شود و اختلاف قیمت بین کارخانه و بازار سبب ایجاد بازار سیاه شده است و دلالان و واسطه ها بیشترین منفعت را از این موضوع می برند. \r\n یکی از دلایلی که از سوی برخی کارشناسان در خصوص بالا بودن قیمت خودرو مطرح می شود، شیوه قیمت گذاری شورای رقابت است که یک برنامه حقوقی است زیرا دراین روش قیمت کف بازار به نوعی لحاظ نشده است و به همین دلیل قیمت خودرو با افزایش سه برابری روبرو شده است اما از سویی دیگر برخی کارشناسان نحوه عرضه خودرو و پشت پرده های فروش شرکت های سازنده را که تمایلی به عرضه بیشتر برای کنترل قیمت ها ندارند، را دلیل افزایش این چنینی قیمت ها در بازار می دانند. \r\n خودرو کالایی تولیدی است که باید قیمت مواد اولیه و قطعات مورد نیاز آن از یک سو و دستمزد کارگر وهزینه ها و سود مورد نظر تولید کننده از سوی دیگر در آن لحاظ شده باشد و قیمت واقعی با توجه به پارامترهای مذکور اعلام شود. \r\n نظارت برفرآیند تولید و عرضه خودرو در کشورامری ضروری است زیرا باید مشخص شود به طور مثال از 100 خودروی تولید شده در یک مدل چه تعدادی به دست مصرف کننده واقعی می رسد؟ \r\n با یک نظارت ساده می توان دریافت که تعداد زیادی از محصولات کارخانجات خودروسازی کشور توسط دلالان خریداری می شود که همین امر از یک سو سبب اختلاف قیمت خودرو بین کارخانه و بازار می شود وازسوی دیگردلال بازی و رانت خواری را ایجاد می کند. \r\n بازار خودرو باید توسط سازمان تعزیرات حکومتی و سازمان حمایت مصرف کنندگان و تولیدکنندگان تحت کنترل قرار گیرد و اگر همین روند کنونی یعنی عدم نظارت این دو نهاد بر بازار خودرو ادامه پیدا کند، با رشد بی رویه قیمت خودرو روبرو خواهیم بود.باید به این نکته اشاره کرد که در صورت ادامه چنین روندی در قیمت گذاری خودرو به نقطه ای می رسیم که خودروهای سبکی را که تا چندی پیش دهک های متوسط وپایین جامعه خریداری می کردند به دلیل عدم استقبال عموم به تدریج کمیاب می شوند. \r\n به منظور بررسی بیشتر موضوع به سراغ مدیر فروش گروه خودروسازی سایپا رفته ایم تا نظر وی را دراین زمینه جویا شویم. \r\n حسن فروزان مهر مدیر فروش گروه خودروسازی سایپا با بیان این که این برند خودروسازی به هیچ وجه ممکن به دلالان خودرو نمی فروشد، گفت: قیمتی که خودروسازی سایپا برای یک مدل خودرو اعلام می کند برای تمام مردم ایران یکسان است اما این که یک فردی چندین خودرو خریداری می کند و سپس با قیمت های بالاتر در بازار می فروشد موضوعی است که در اختیار خودروسازان نیست. \r\n وی با اشاره به این که زمانی که عرضه یک محصول از تقاضای آن کمتر باشد بازار سیاه برای آن محصول خاص ایجاد می شود و خودرو هم از این قاعده مستثنی نیست، گفت: به طور مثال در مورد خودروی آل با توجه به کاهش تولید آن ازیک سو وافزایش تقاضای آن از طرفی دیگر سبب شده است در روزهای اخیر بازار سیاه برای این خودروایجاد شود. \r\n فروزان مهرتصریح کرد: قیمت فروش خودروسازان بر اساس نرخ مصوب اعلامی از سوی شورای رقابت است وبعضی از مردم هم به دلیل این که بتوانند یک خودرو را زودتر بخرند به جای اینکه با مراجعه به کارخانجات خودروسازی اقدام به ثبت نام کنند، حاضر هستند خودروی موردنظر خود را در بازار آزاد با قیمت های بالاتری تهیه کنند. \r\n مدیرفروش گروه خودروسازی سایپا با بیان این که خودروسازان دوست ندارند مردم یک خودروی خاص را با قیمتی گران تهیه کنند، گفت: این که بعضی کارشناسان می گویند ایران خودرو وسایپا با کاهش تولید بعضی محصولات خود به دنبال افزایش قیمت خودروها در بازار هستند یک دروغ محض است. \r\n وی گفت: خودروسازان اگر بخواهند سود کنند باید تیراژ تولید را بالا ببرند وگرنه با کاهش تولید علاوه بر اینکه پرسنل خط تولید بیکار می ماند هزینه های مصرفی کارخانجات خودروسازی بالا می رود وآیا عاقلانه است که همه این هزینه به قیمتی باشد که یک دلال سود بیشتری از فروش خود ببرد؟ \r\n فروزان مهر با اشاره به اینکه قیمت تمام شده برای محصولات گروه خودروسازی سایپا در حال حاضر خیلی بیشتر از قیمت فروش آن است، افزود: هزینه های تمام شده برای یک خودروی خاص در گروه خودروسازی سایپا افزایش چشمگیری داشته است ونهادهای نظارتی ودولتی مثل شورای رقابت هم اجازه افزایش قیمت راهم به خودروسازان نمی دهند.مدیرگروه خودروسازی سایپا افزایش تولید را راهکار لازم وکافی برای جلوگیری از ضررهای خودروسازان ندانست و گفت: بخشی ازهزینه های یک خودرو ارزی است و به طور مستقیم به تحریم ها بستگی دارد وبخشی دیگر شامل گران شدن قطعات بدنه وپلیمری ساخت داخل کشور است که سبب بالا رفتن قیمت خودروی تولیدی در یک کارخانه خودروسازی می شود. \r\n اما عیسی امامی عضو شورای رقابت حاشیه بازار را عامل اصلی ایجاد بازار سیاه خودرو دانست و گفت: در حقیقت پارامترهای شورای رقابت به منظور تعیین قیمت خودرو فقط در حد یک ابلاغ باقی مانده است ودراجرای قوانین آن از سوی خودروسازان هیچ گونه نظارتی صورت نگرفته است. \r\n عضو کمیسیون برنامه وبودجه مجلس شورای اسلامی گفت: متاسفانه بازار خودرو به صورت سازماندهی شده در اختیار افرادی قرار گرفته است که علاوه براینکه تولید کننده نیستند مصرف کننده هم نیستند و فقط به دنبال کسب سودهای کلان از طرق های مختلف هستند. \r\n امامی با اشاره به اینکه به شدت مخالف افزایش قیمت خودرو در کشور هستم، تصریح کرد: نگاه شورای رقابت فراتر ازیک مصرف کننده است وقیمت گذاری های این شورا کاملاً بر اساس مستندات وکارشناسی شده است. \r\n نماینده مردم گرگان وآقلا درمجلس شورای اسلامی گفت: خودروسازان باید به سوی اصلاح ساختار مدیریتی بروند ویا با افزایش تولید در تأمین هزینه های خود گامی مؤثر بردارند. \r\n وی با اشاره به اینکه قیمت هایی که خودروسازان برای تولیدات خود به شورای رقابت اعلام می کنند هیچ گونه استدلال ودلیل منطقی ندارد، افزود: اگر خودروسازان می گویند که قیمت های مصوب شورای رقابت سبب ضرردهی آن ها می شود تا به حال باید صنعت خودروسازی در کشور با ورشکستگی عظیمی روبرو شده باشد. \r\n عضو شورای رقابت عملکرد ضعیف دستگاه ها ومتولیان نظارتی در صنعت خودرو را سبب ایجاد بازار سیاه خودرو وجولان دلالان در صنعت خودرو دانست و افزود: اینجانب نسبت به عملکرد شورای رقابت در بعد نظارت برقیمت های خودرو معترض هستم و معتقدم شورای رقابت وظایف خود را به درستی انجام نمی دهد. \r\n ابراهیم رزاقی کارشناس اقتصادی نیز درباره شرایط جدید صنعت خودرو و صحبت های مدیران خودروسازی در مورد افزایش قیمت گفت: یکی از بزرگ ترین اشتباهاتی که در دولت های گذشته رخ داد، ایجاد صنعت خودروسازی بود؛ صنعتی که با گذشت چندین سال هنوز نتوانسته به بلوغ برسد و همواره به کمک های دولتی نیازمند است. \r\n وی با بیان این که صنایع خودروسازی سایر کشورها این روزها به غول های صنعتی تبدیل شده اند و به راحتی در بازارهای دیگر نفوذ می کنند، تصریح کرد: خودروسازان ما حرف از تولید ملی می زنند اما در عمل می بینیم که به شدت به قطعات خودرو وابسته هستند و هنوز خودکفایی در این حوزه محقق نشده است. \r\n رزاقی گفت: راه های متعددی وجود دارد که خودروسازان به جای افزایش قیمت به آن سمت بروند اما خیلی از راهکارها به دلیل سیاست های نامناسب تولید کنندگان امکان عملیاتی شدن ندارند. \r\n این کارشناس اقتصادی افزود: صنعت خودروی ایران، صنعت مونتاژ است. از این رو معتقدم باید با رویکرد تازه ای به صنعت خودرو نگاه کرد. اگر قرار باشد دولت مرتب به این بخش تزریق مالی کند، قطعاً واردات خودرو می تواند مناسب تر از تولید باشد. \r\n همچنین علی خاکساری دیگر کارشناس اقتصادی درباره وضعیت قیمت خودرو و افزایش قیمتی که خودروسازان مدنظر دارند، گفت: یکی از راه هایی که می توان قیمت خودروهای داخلی را کنترل کرد واردات خودرو است. دولت با حذف تعرفه واردات خودرو می تواند شرایطی را فراهم کند که مردم بتوانند با توجه به بودجه های خود، خودرو خریداری کنند و از سویی خودروسازان به معنای واقعی با خودروسازان جهانی رقابت کنند. \r\n وی در خصوص این که خودروسازان از دولت خواسته اند قیمت خودرو در حاشیه بازار تعیین شود، گفت: با این موضوع موافق هستم اما به شرط آن که تعرفه واردات خودرو صفر شود. \r\n خاکساری تصریح کرد: به دلیل بالا بودن تعرفه واردات، بازار خودرو منحصر به چند خودروساز داخلی است و محصولی که خودروسازان تولید می کنند با هر کیفیتی به فروش می رسد با رفع انحصار و رقابتی شدن بازار، مصرف کنندگان تصمیم گیران اول و آخر بازار خودرو خواهند بود و قیمت ها به صورت منطقی تعیین می شوند. \r\n این کارشناس اقتصادی با بیان این که صنعت خودرو باید رشد کند و این زمانی اتفاق می افتد که تعرفه واردات خودرو حذف شود، تصریح کرد: مردم سال ها است که خودرو با پلتفرم های قدیمی سوار می شوند بنابراین با تغییر رویکرد می توان بازار خودرو را متحول کرد. \r\n وی کشورترکیه را الگویی مناسب برای صنعت خودروسازی دانست و افزود: ترکیه با جذب خودروسازان خارجی شرایط را برای سرمایه گذاری آن ها به گونه ای فراهم کرد که این کشور به یکی از صادرکنندگان مطرح خودرو تبدیل شده است. \r\n وی در پاسخ به این سؤال که موافق افزایش قیمت خودرو هستید؟ گفت: قیمت خودروها باید متناسب با درآمد عموم جامعه باشد در واقع مردم باید بتوانند با پول چند ماه حقوق خود خودروی مناسب را خریداری کنند.
5,پیش بینی تحقق درآمد 2 میلیارد دلاری دولت از محل واردات خودرو \r\n معاون گمرک ایران گفت : تاکنون 88 درصد از درآمد دولت از محل واردات خودرو محقق شده است. محمدرضا نادری در گفتگو با خبر خودرو ، با اشاره به پیش بینی در آمد دولت از محل واردات خودرو در بودجه سال 93 ، افزود : در برنامه بودجه سال 93 ، مجلس 2 میلیارد دلار از محل واردات خودرو را پیش بینی کرده است که تاکنون 88 از درآمد پیش بینی شده محقق شده است. وی آخرین رقم در آمد حاصل از واردات خودرو در سال جاری را حدود یک میلیارد و 670 میلیون دلار اعلام کرد و گفت : میزان درآمدی که مجلس از محل واردات خودرو در سال جاری مصوب کرده حدود یک هزار و 164 میلیارد تومان بود که تا کنون بخش زیادی از آن محقق شده است. وی همچنین با اشاره به افزایش واردات خودرو در سال 93 گفت : در 10 ماهه اول امسال 79 هزار دستگاه خودرو وارد کشور شده است که نسبت به مدت مشابه میزان واردات خودرو افزایش داشته است. \r\n\r\n معاون گمرک ایران تصریح کرد : با مصوبه ای که دولت مبنی بر جلوگیری از ثبت سفارش و ترخیص خودروهای بالای 2500 سی سی اعلام نمود باز هم در سال جاری افزایش واردات خودرو صورت گرفته است. نادری افزود : پیش بینی می شود در مجموع و در فرصت باقی مانده تا پایان سال، کل درامد مورد نظر در بودجه امسال از محل واردات خودرو محقق شود. \r\n\r\n وی در ادامه در خصوص مصوبه اخیر دولت در خصوص واردات خودرو توسط نمایندگی ها گفت : پیش از واردات خودرو ، ثبت سفارش صورت می گیرد و اگر قرار شده که این محدودیت ایجاد شده قطعا به غیر از نمایندگی هیچ ثبت سفارشی توسط سازمان توسعه تجارت صورت نخواهد گرفت و گمرک نیز بدون ثبت سفارش ترخیص نخواهد کرد. \r\n\r\n وی گفت : برای خودروهایی که پیش از مصوبه اخیر دولت ثبت سفارش صورت گرفته است طبق ماده 8 قانون مقررات صادرات و واردات حقوق مکتسبه ایجاد شده و بر اساس این قانون با ثبت سفارش حقوق مکتسبه برای صاحب کالا ایجاد شده و عطف به ما سبق نمی شود.
5,ورود شورای رقابت به موضوع واردات خودرو \r\n یک عضو شورای رقابت از ورود این شورا به موضوع منحصر شدن واردات خودرو به نمایندگی های رسمی خبر داد. \r\n این عضو شورای رقابت افزود: این طرح موجب ایجاد انحصار در واردات خودرو شده و شورای رقابت بر اساس وظیفه ذاتی خود به این موضوع ورود می کند تا جلوی انحصار گرفته شود. \r\n وی افزود: وظیفه شورای رقابت جلوگیری از انحصار در هر شکل و قالبی است، لذا قطعا این موارد در شورای رقابت مطرح و بررسی می شود. \r\n این عضو شورای رقابت با طرح این سوال که چگونه با تولید انحصاری خودرو مخالفیم، اما اجازه می دهیم واردات خودرو انحصاری شود؟ خاطرنشان کرد: مصوبه جدید وزارت صنعت و تجارت مبنی بر منحصر شدن واردات خودرو به نمایندگی های رسمی زمینه سوء استفاده برخی از افراد را فراهم می کند، بنابراین این موضوع در جلسه آینده شورای رقابت مطرح می شود. \r\n به گزارش ایسنا، در پی مصوبه اخیر وزارت صنعت و تجارت اجازه واردات خودرو از این پس فقط به نمایندگی های رسمی خودروسازان خارجی در ایران داده می شود. کارشناسان معتقدند با منحصر شدن واردات خودرو به نمایندگی های رسمی خودروسازان خارجی، بازار خودروهای وارداتی انحصاری شده و بیش از 70 درصد بازار خودروهای وارداتی ایران در اختیار فقط یک واردکننده داخلی قرار می گیرد.
5,تکان های سکه و ارز در بازار امروز \r\n نرخ سکه بهار آزادی طرح قدیم و جدید امروز دوشنبه حدود 985هزار تومان است که نسبت به روز گذشته هفت هزار تومان افزایش یافته است. \r\n\r\n به گزارش گروه اقتصادی خبرگزاری برنا، هر قطعه نیم سکه 495هزار تومان ، ربع سکه 267 هزار تومان و سکه های یک گرمی هم 171 هزار تومان فروخته می شود. \r\n\r\n قیمت هر گرم طلای 18عیار نیز حدود 100 هزار تومان است. \r\n\r\n قیمت هر دلار آمریکا در بازار آزاد با هشت تومان افزایش به 3400 تومان رسید.
5,کاهش قیمت سکه و طلا در آخرین روز کاری هفته/ دلار 3540 تومان+ جدول \r\n به گزارش خبرنگار اقتصادی خبرگزاری فارس ، در آخرین روز کاری این هفته، بازار سکه و ارز با کاهش قیمت مواجه بود. \r\n\r\n سکه طرح قدیم روز گذشته (پنج شنبه چهارم دی ماه) در بازار پایتخت به قیمت 989 هزار تومان عرضه شد؛ در روز سوم دی ماه قیمت سکه طرح قدیم 993 هزار تومان بود. \r\n\r\n در بازار تهران قیمت سکه طرح جدید روز گذشته 989 هزار و 500 تومان بود؛ سکه طرح جدید روز سوم دی ماه با نرخ 993 هزار تومان به فروش رفت. \r\n\r\n روز گذشته همچنین نیم سکه به قیمت 498 هزار تومان عرضه شد که قیمت آن در روز سوم دی ماه 500 هزار تومان بود.ربع سکه نیز به قیمت 271 هزار تومان عرضه شد که در تاریخ سوم دی ماه قیمت آن 271 هزار و 500 تومان بود. \r\n\r\n سکه گرمی در بازار دیروز تهران با نرخ 173 هزار تومان به فروش رفت؛ روز سوم دی ماه هم با همین قیمت عرضه شده بود. \r\n\r\n روز گذشته هر گرم طلای 18 عیار با قیمت 101 هزار و 17 تومان و روز سوم دی ماه با قیمت 101 هزار و 248 تومان فروخته شد. \r\n\r\n قیمت اونس در بازار جهانی طلا امروز 1187 دلار و 40 سنت است.که نسبت به روز گذشته بیش از 12 دلار افزایش نشان می دهد. \r\n\r\n در بازار ارز دلار روز گذشته در تهران با نرخ 3540 تومان عرضه شدکه روز قبل 3563 تومان بود. \r\n\r\n همچنین روز گذشته یورو با قیمت 4362 تومان عرضه شد که نرخ آن در روز سوم دی ماه، 4385 تومان بود. \r\n\r\n دیروز درهم امارات بدون تغییر قیمت نسبت به سوم دی ماه 979 تومان به فروش رفت. \r\n\r\n طلا و ارز قیمت \r\n\r\n سکه طرح قدیم 989 هزار تومان \r\n\r\n سکه طرح جدید 989 هزار و 500 تومان \r\n\r\n نیم سکه 498 هزار تومان \r\n\r\n ربع سکه 271 هزار تومان \r\n\r\n سکه گرمی 173 هزار تومان \r\n\r\n هر گرم طلای 18 دلار 101 هزار و 17 تومان \r\n\r\n اونس 1187 دلار و 40 سنت \r\n\r\n دلار 3540 تومان \r\n\r\n یورو 4362 تومان \r\n\r\n درهم امارات 979 تومان \r\n\r\n انتهای پیام/م
5,ادامه حرکت سکه و طلا در سراشیبی \r\n نرخ سکه بهار آزادی طرح قدیم و جدید امروز یکشنبه حدود 988هزار تومان است که نسبت به روز گذشته پنج هزار تومان کاهش یافته است. \r\n\r\n به گزارش گروه اقتصادی خبرگزاری برنا، هر قطعه نیم سکه 499هزار تومان ، ربع سکه 268 هزار تومان و سکه های یک گرمی هم 172 هزار تومان فروخته می شود. \r\n\r\n قیمت هر گرم طلای 18عیار نیز حدود صد و یک هزار تومان است. \r\n\r\n قیمت هر دلار آمریکا در بازار آزاد با دو تومان کاهش به 3426 تومان رسید.
5,دلیل افزایش قیمت طلا و سکه در بازار \r\n خبرگزاری ایرنا: رییس اتحادیه طلا و جواهر با بیان اینکه افزایش قیمت طلا و سکه در داخل کشور ناشی از رشد قیمت جهانی این فلز گرانبها بوده، گفت: از آنجا که نرخ ارز از ثبات نسبی برخوردار است بنابراین پیش بینی می شود التهابی در بازار طلا و سکه به وجود نیاید. \r\n\r\n محمد کشتی آرای، در رابطه با دلایل افزایش قیمت طلا و سکه در بازارهای داخلی، افزود: افزایش قیمت طلا و سکه در داخل کشور متاثر از رشد قیمت جهانی طلا است. \r\n\r\n رییس اتحادیه طلا و جواهر ادامه داد: کاهش نرخ بهره بانک مرکزی سوئیس و همچنین منفی شدن نرخ بیکاری در آمریکا که تضعیف نسبی قیمت دلار را در پی داشته از جمله عوامل مهم و تاثیرگذار در رشد قیمت جهانی طلا بوده است. \r\n\r\n کشتی آرای تصریح کرد: قیمت هر انس طلا به محدود 1280 دلار رسیده و این رشد بیش از 50 دلاری در هر انس به افزایش قیمت طلا و سکه در کشور منتهی شده است. \r\n\r\n وی با بیان آنکه در قیمت کنونی سکه طلا، حبابی وجود ندارد، گفت: در حال حاضر در بازار طلا و سکه التهاب و نگرانی خاصی احساس نمی شود و رشد قیمت طلا در مقطع فعلی متاثر از نرخ جهانی این فلز است البته معمولا بطور طبییعی در زمان افزایش قیمت جهانی طلا مردم بیشتر اقدام به خرید می کنند. \r\n\r\n این کارشناس بازار طلا و سکه افزود: به دلیل تعطیل بودن بازارهای جهانی تا دوشنبه هفته جاری قیمت طلا و سکه در همین محدوده قیمتی در نوسان خواهد بود. \r\n\r\n کشتی آرای یادآور شد: باید توجه داشت در حال حاضر نرخ ارز در بازار داخلی علیرغم بالا رفتن قیمت طلا، تغییر خاصی نکرده بنابراین مردم نگران نباشند.
5,آخرین نرخ سکه، طلا و ارز در بازار غیررسمی تهران/ هر اونس طلا 8 دلار دیگر کاهش پیدا کرد \r\n به گزارش خبرنگار اقتصادی خبرگزاری فارس ، هر قطعه سکه بهار آزادی طرح قدیم با کاهش 5هزارتومانی به یک میلیون و 38هزار تومان رسید و سکه امامی (طرح جدید) هم با روند نزولی 5هزار و 500تومانی به یک میلیون 39هزار تومان رسید. \r\n\r\n همچنین نیم سکه 519هزار تومان، ربع سکه 270هزار تومان و هر گرم طلای 18 عیار به 105هزار و 861تومان رسید. \r\n\r\n به گزارش فارس، در بازار غیررسمی تهران نرخ دلار آمریکا با افزایش 2تومانی به 3هزار و 457 تومان رسید و هر یورو بدون تغییر 4هزار و 62 تومان داد و ستد می شود. \r\n\r\n همچنین هر درهم امارات 949تومان، لیر ترکیه 1513تومان و هر روپیه هند 58تومان قیمت گذاری شد. \r\n\r\n انتهای پیام/ک
5,کاهش بی سابقه قیمت سکه در بازار \r\n خبرگزاری مهر: روند ریزشی قیمت طلا و ارز همچنان در بازار تهران ادامه دارد؛ تا جایی که هر قطعه سکه تمام بهار آزادی طرح جدید 973 قیمت پیدا کرد. \r\n\r\n در روزهای گذشته در پی کاهش قیمت اونس جهانی طلا، قیمت سکه و طلا نیز کاهش یافت. \r\n\r\n نرخ فروش هر قطعه سکه تمام بهار آزادی طرح جدید امروز یکشنبه در بازار 973 هزارتومان، طرح قدیم 970 هزار تومان، نیم سکه 492 هزارتومان، ربع سکه 264 هزارتومان و سکه گرمی 171 هزارتومان اعلام شد. \r\n\r\n همچنین نرخ هر گرم طلای زرد 18 عیار در بازار داخلی حدود 99 هزار و 57 تومان و نرخ هر اونس طلا در بازارهای جهانی (دیروز) 1234 دلار است. \r\n\r\n در همین حال، صرافان بازار ارز نرخ هر دلار آزاد را برای فروش 3391 تومان، هر یورو را 3890 تومان، هر پوند را 5225 تومان و هر درهم امارات را 934 تومان اعلام کردند. \r\n\r\n نوع سکه \r\n\r\n قیمت بازار \r\n\r\n سکه تمام طرح جدید \r\n\r\n 973000 \r\n\r\n سکه تمام طرح قدیم \r\n\r\n 970000 \r\n\r\n نیم سکه \r\n\r\n 492000 \r\n\r\n ربع سکه \r\n\r\n 264000 \r\n\r\n گرمی \r\n\r\n 171000 \r\n\r\n هر گرم طلای 18 عیار \r\n\r\n 99057 \r\n\r\n نوع ارز \r\n\r\n دلار \r\n\r\n 3391 \r\n\r\n یورو \r\n\r\n 3890 \r\n\r\n پوند \r\n\r\n 5225 \r\n\r\n درهم \r\n\r\n 934
5,افزایش 22 هزار تومانی سکه تمام در یک روز \r\n اقتصاد ایران آنلاین- امروز در بازار تهران قیمت انواع سکه متاثر از رشد نرخ اونس جهانی افزایش یافت. \r\n\r\n سکه طرح جدید با 22 هزار تومان افزایش یک میلیون و 20 هزار تومان، سکه طرح قدیم با 24 هزار تومان افزایش یک میلیون و 19 هزار تومان و نیم سکه با 13 هزار تومان رشد قیمت 512 هزار تومان فروخته می شود. \r\n\r\n ربع سکه با 7 هزار تومان صعود 273 هزار تومان، سکه گرمی با رشد هزار تومانی 173 هزار تومان و هر گرم طلای 18 عیار با 2421 تومان افزایش 103 هزار و 554 تومان به فروش می رسد. \r\n\r\n قیمت اونس در بازار جهانی طلا امروز با 5 دلار و 50 سنت رشد 1281 دلار و 30 سنت معامله می شود. قیمت اونس نسبت به روز پنج شنبه 24 دلار و 30 سنت رشد داشته است. \r\n\r\n اما بازار ارز امروز هم با کاهش قیمت روبرو شد. دلار با 8 تومان کاهش 3441 تومان، یورو با 23 تومان افت قیمت 4075 تومان و درهم با 2 تومان کاهش 970 تومان عرضه می شود. \r\n\r\n خبرگزاری فارس جدول قیمت طلا، سکه و ارز در بازار امروز و تهران را منتشر کرده است. \r\n\r\n طلا و ارز قیمت میزان تغییر قیمت \r\n\r\n سکه طرح جدید 1020000 تومان 22000+ تومان \r\n\r\n سکه طرح قدیم 1019000 تومان 24000+ تومان \r\n\r\n نیم سکه 512000 تومان 13000+ تومان \r\n\r\n ربع سکه 273000 تومان 7000+ تومان \r\n\r\n سکه گرمی 173000 تومان 1000+ تومان \r\n\r\n هر گرم طلای 18 عیار 103554 تومان 2421+ تومان \r\n\r\n اونس 1281.30 دلار 5.50+ دلار \r\n\r\n دلار 3441 تومان 8- تومان \r\n\r\n یورو 4075 تومان 23- تومان \r\n\r\n درهم 970 تومان 2- تومان
5,چرا طلا دوباره در بازار میلیونی شد؟ \r\n به گزارش تیک ، از سوی دیگر، فعالان بازار ارز نیز در بازار غیررسمی، به قیمت دلار اندکی افزودند و هر دلار آمریکا تا 3430 تومان هم فروش رفت، یعنی 50 تومان بیشتر از قیمتی که روز یکشنبه روی تابلوی صرافی ها بود. البته این میزان افزایش قیمت، هنوز نتوانسته به رکوردهای پیشین که نزدیک یک هفته پیش بود، نزدیک شود. \r\n\r\n دیروز، به دنبال انتشار آمارهای اقتصادی ناامید کننده چین و افت شاخص سهام در بازارهای آسیایی، قیمت جهانی طلا با افزایش نسبی روبه رو شد. \r\n\r\n خبرگزاری رویترز در این باره گزارش داد: قیمت طلا که روز جمعه تحت تاثیر گزارش وزارت کار آمریکا با کاهش شدیدی روبه رو شده بود، پس از انتشار آمارهای ناامید کننده اقتصادی چین، با افزایش نسبی روبه رو شده است. \r\n\r\n نگرانی ها نسبت به افزایش نرخ بهره از سوی فدرال رزرو آمریکا مانع بزرگی برای افزایش چشمگیر قیمت طلا بوده است. \r\n\r\n قیمت هر اونس طلا دیروز با 3 دهم درصد افزایش به 1237 دلار در هر اونس رسید. \r\n\r\n آمارهای ناامید کننده مربوط به وضعیت تجارت خارجی چین موجب شد تا شاخص سهام آسیا با افت روبه رو شود. این آمارها نگرانی ها نسبت به وضعیت اقتصادی چین را افزایش داده است. میزان صادرات چین در ماه ژانویه (دی ماه گذشته) نسبت به سال قبل بیش از 3/3 درصد کاهش داشته است. واردات چین نیز با افت 19 درصدی روبه رو شده است. این آمارهای ناامیدکننده موجب افزایش نگرانی ها درباره وضعیت چین دومین اقتصاد بزرگ جهان شده و بر افزایش نسبی قیمت طلا نیز موثر بوده است. \r\n\r\n قیمت طلا روز جمعه برای لحظاتی به کمتر از 1228 دلار در هر اونس نیز رسیده بود. \r\n\r\n رونالد لیونگ، تحلیلگر اقتصادی در این باره به رویترز گفت: افزایش قیمت طلا تحت تاثیر شاخص سهام بوده و به نظر من چندان دوام نخواهد داشت. من فکر می کنم هنوز مهم ترین عامل موثر بر قیمت طلا زمان افزایش نرخ بهره از سوی فدرال رزرو خواهد بود. \r\n\r\n بلومبرگ نیز به نقل از یک تحلیلگر ارشد موسسه سرمایه گذاری فت پروفیتس نوشت: ارزیابی سرمایه گذاران نسبت به وخامت اوضاع اوکراین و یونان تاثیر زیادی بر افزایش مجدد قیمت طلا داشته است. دیوید لینوکس تحلیلگر ارشد موسسه فت پروفیتس تاکید کرد که به نظر می رسد شرایط اوکراین بدتر شده است. این مساله موجب افزایش تقاضای فیزیکی برای طلا خواهد شد. ادامه بن بست در یونان و مخالفت این کشور با اجرای سیاست های ریاضتی نیز بر افزایش قیمت طلا موثر خواهد بود. \r\n\r\n آلکسیس تسیپراس، نخست وزیر یونان بار دیگر بر مخالفت آتن با اجرای سیاست های ریاضتی تاکید کرده است. تشدید درگیری ها در شرق اوکراین و نگرانی ها نسبت به بن بست مذاکرات صلح نیز تاثیر زیادی بر قیمت طلا داشته است. \r\n\r\n قرار است رهبران آلمان، فرانسه، روسیه و اوکراین مذاکرات خود را از امروز دوشنبه از سر بگیرند تا مقدمات برگزاری نشست مینسک با هدف حل وفصل بحران اوکراین را بررسی کنند. \r\n\r\n با این همه تازه ترین تحلیل تکنیکال وب سایت اف ایکس استریت نشان می دهد که سطح مقاومتی قیمت طلا در کوتاه مدت 1246 دلار در هر اونس خواهد بود. اگر این سطح شکسته شود، قیمت این فلز گرانبها تا 1252 دلار در هر اونس نیز افزایش خواهد یافت. هم اکنون سطح حمایتی قیمت طلا 1234 دلار در هر اونس است و اگر این سطح شکسته شود، قیمت این فلز گرانبها به کمتر از 1228 دلار در هر اونس خواهد رسید. \r\n\r\n اخبار اقتصادی - تیک
5,علت افزایش قیمت سکه چیست؟ \r\n محمد کشتی آرای، رییس اتحادیه کشوری طلا و جواهر در گفت و گو با خبرآنلاین و در تحلیل علل افزایش قیمت سکه به یک میلیون تومان در روز گذشته گفت: پیش بینی ها این بود پس از آغاز سال جدید میلادی، قیمت طلا در بازارهای جهانی ثابت بماند، اما این پیش بینی محقق نشد و ما شاهد افزایش قیمت ها بودیم. این افزایش در بازه های زمانی مختلف خود را نشان می دهد و روز گذشته یکی از این مواقع بود. \r\n\r\n وی ادامه داد: قیمت های جهانی طلا تحت تأثیر دو عامل افزایش پیدا کرده است؛ عامل اول کاهش مستمر و چشمگیر قیمت نفت است و عامل دوم هم تنش های سیاسی در حوزه بین المللی خصوصا وضعیت پادشاه عربستان سعودی که به شدت از سوی تحلیلگران دنبال می شود. \r\n\r\n کشتی آرای افزود: ارزش سهام نیز در بازارهای اسیایی افت کرده و همین مسئله تقاضا برای طلا را بالا برده است؛ این افزایش تقاضا، رشدی 15 تا 16 دلاری را طی روزهای گذشته به دنبال داشت که کاهش 3 دلاری دیروز تنها بخش کمی از آن را خنثی کرد. \r\n\r\n وی با اشاره به افزایش قیمت سکه در بازارهای داخلی گفت: افزایش قیمت ها در روزهای اخیر به ویژه دیروز تا حدود زیادی ناشی از افزایش قیمت های جهانی است. ضمن اینکه قیمت ارز نیز در چند روز گذشته روند صعودی داشته و همین مسئله نیز افزایش قیمت سکه و طلا را تشدید کرده است. \r\n\r\n رییس اتحادیه کشوری طلا و جواهر درباره روند محتمل قیمت طی روزهای آتی گفت: اگر تغییر و تحول خاصی در بازار نفت و قیمتهای جهانی رخ ندهد، بعید به نظر می رسد قیمت طلا دستخوش تغییر معناداری شود مگر اینکه اتفاق غیرمنتظره ای در مورد پادشاه عربستان بیفتد. \r\n\r\n اخبار اقتصادی - خبرآنلاین
5,بازار سکه و دلار از نگاه تحلیل گران \r\n تحلیل گران معتقدند امیدواری ها نسبت به کاهش تنش های بین المللی،پایان فصل عروسی هندی ها و کاهش تقاضای جهانی طلا و اظهار نظر کارشناس ارشد سوشیت جنرال از عوامل اصلی ریزش قیمت اونس جهانی است.از ابتدای هفته گذشته هر قطعه سکه طرح جدید با افت قابل توجهی همراه شد، به طوری که نزدیک به 200 هزار تومان کاهش را نشان می دهد، به عبارتی دیگر می توان گفت که جهت گیری معاملات سکه و ارز دربازار از خرید به فروش تغییر کرده است.در این بین کاهش ارزش هر اونس طلا در بازارهای جهانی، امیدواری به کاهش تحریم ها و به تبع آن کاهش تنش های بین المللی، امیدواری ها نسبت به آینده را بیشتر کرده است،بنابراین انتظارات روانی ایجاد شده موجب تغییرات اساسی در جهت گیری قیمت ها شد تا جایی که هر قطعه سکه امامی(200 هزار تومان) و دلار (600 تومان) کاهش قیمت پیدا کرد.هر گرم طلا 17 عیار نیز در روندی رو به کاهش، 102 هزار و 100 تومان در بازار تهران، ارزش گذاری شده است.* نظر تحلیل گران درباره چشم انداز اونس، دلار و سکهمحمد شاهینی یکی از تحلیل گران درباره آینده بازار سکه و ارز، گفت: در آخرین اظهار نظر برنانکه رئیس فدرال رزرو آمریکا این دور سیاست های انبساطی آخرین سیاست اعمال شده تلقی شده است و همین اظهار نظر موجب ریزش اونس طلا و بازگشت به کانال 1200 دلاری شده است.وی در رابطه با قیمت هر اونس طلا در بازارهای جهانی معتقد است که این نرخ ( 1290 دلار) کف قیمتی آن است و بازار هم به این رقم واکنش نشان می دهد.به گزارش فارس، با محاسبه قیمت هر اونس طلای جهانی و دلار 3 هزار و 100 تومانی، سکه در بازار هنوز هم حباب دارد. به اعتقاد کارشناسان سکه در روزهای آینده حباب خالی خواهد کرد و به زیر یک میلیون و 100 هزار تومان سقوط می کند.این شرایط باعث خواهد شد که هر اونس طلا در بازارهای جهانی در کانال 1200 دلاری تثبیت شود.شاهینی با اشاره به اینکه هر قطعه سکه در ایران با توجه به نرخ دلار ارزش گذاری می شود، تأکید کرد: تقریبا دو سال پیش، با اونس 1470 دلاری، هر قطعه سکه در بازار ایران، 430 هزار تومان خرید و فروش می شد، این امر نشان می دهد که قیمت سکه تحت تأثیر دلار قیمت می خورد.وی ادامه داد: در صورت کاهش تنش های بین المللی و تحریم ها یک ثبات پایدار در بازار سکه و ارز کشور، ایجاد می شود.شاهینی درباره میزان سرمایه موجود در بازارهای غیرمولد از جمله سکه و ارز در ایران، معتقد است که سرمایه ها از بازار سکه و ارز خارج نشده، بلکه چشم انداز بازارهای موازی مثبت شده است. در واقع اگر این انتظارات روانی مثبت نبود، قیمت ها به حالت قبلی باز می گشت.شاهینی تأکید کرد: چشم انداز بازار ایران با توجه به انتخاب رئیس جمهور منتخب یازدهم مثبت شده است و بخشی از نقدینگی که به کار سفته بازی اختصاص داشت، هم اکنون به بازارهای دیگر از جمله(بورس اوراق بهادار)تزریق شده است.این تحلیل گر بازار سکه و ارز، ادامه داد: اگر تحریم ها و تنش های بین المللی و همچنین تحریم نفت ایران توسط کشورها به غیر از اروپا که حجم مبادلات نفتی ایران با اروپا محدود است، کاهش یابد به نظر می رسد، یک ثبات در بازار ایران ایجاد شود.وی با تأکید دوباره بر اینکه مهمترین عامل در ارز ش گذاری سکه و طلا نرخ دلارست، تصریح کرد: هم اکنون نقدینگی از سفته بازی به بازارهای موازی تزریق شده است.* سقوط دلار و سکه پس از اعلام نتایج انتخاباتمحمد حسن تسلیمی تحلیل گر بازار سکه و ارز ابتدا درباره آینده و چشم انداز سکه در بازار نقد و آتی، گفت: بعد از اعلام نتایج انتخابات و ایجاد جو روانی مثبت برای بهبود وضعیت اقتصادی کشور شاهد ارزان تر شدن دلار و سکه در بازار نقدی و همچنین تمامی سررسیدهای آتی سکه بودیم، سررسید شهریور ماه این هفته کار خود را آغاز کرد و شنیده ها حاکی از این است که امکان بازگشایی سررسید چهارم در آینده وجود دارد.ضمن اینکه کاهش وجه تضمین می تواند ادامه داشته باشد.وی ادامه داد: انتشار اخباری مبنی بر این که دادگاه عالی انگلیس تحریم های وضع شده دولت انگلیس بر بانک ملت را لغو کرده است، موجب شد تا قیمت ها با سرعت بیشتری نزولی شوند و دلار در محدوده قیمتی پایین تری معامله شود، بدین ترتیب کف های قیمتی پایین تری را برای خود ثبت کند.مدیر معاملات آتی کارگزاری نواندیشان، گفت: طلای جهانی نیز این هفته 100 دلار کاهش داشت و این دو عامل موجب شد، قیمت سکه نقدی در بازار تا 1 میلیون و 150 هزار تومان کاهش یابد، در حالی که هنوز قیمت سکه نزدیک به 100 هزار تومان حباب دارد. در بازار نقدی سکه با کاهش 150 هزار تومانی نسبت به هفته قبل همراه بود و سایر سررسیدهای آتی نیز تقریبا همین مقدار کاهش قیمت داشتند.وی ادامه داد: با کاهش وجه تضمین نیز روند معاملات از حجم بیشتری برخوردار و موجب شد که رونق به بازار بازگردد. برای این هفته وجه تضمین اولیه برابر 5 میلیون و 50 هزار تومان اعلام شده است و بعد از ریزش نسبتا بزرگ شاهد اصلاح قیمت ها خواهیم بود،پس از آن بازار با توجه به حرکت اونس و دلار به حرکت خود ادامه می دهد. کف قیمتی بعدی برای سکه در صورت ادامه وضع موجود یک میلیون و 50 هزار تومان است.این کارشناس بازار اضافه کرد: ادامه سیاست های شفاف سازی و تنش زدایی از سوی ایران در مورد مساله هسته ای می تواند به روند کاهش قیمت دلار کمک کند. فضای همدلی ایجاد شده بین رسانه ها و خبرگزاری ها نیز نشان از نزول قیمت ها دارد و گمانه زنی در مورد افزایش قیمت دلار و سکه به شدت کاهش یافته است. آخرین خبر مهم این هفته که ممکن است روند قیمت دلار را ادامه دار کند این بود که خبرگزاری رویترز با انتشار گزارشی از افزایش قابل توجه واردات نفت چین از ایران، حتی پیش از وضع معافیت های تحریمی جدید آمریکا خبر داده است.وی گفت: میانگین واردات روزانه نفت خام چین از ایران، با افزایشی حدود 50 درصدی در ماه مه نسبت به ماه پیش از آن، تقریباً به سطح واردات این کشور پیش از تحریم ها رسیده است، این خبر می تواند نشانگر توافقات جدید بین کشورهای درگیر مساله هسته ای ایران باشد و همچنین افزایش عرضه دلار در بازار داخلی ایران را به همراه داشته باشد.* سقوط اونس به کانال 1200 دلاریتسلیمی تأکید کرد: چهارشنبه همین هفته نتیجه نشست کمیته فدرال بازار آزاد بانک مرکزی آمریکا مشخص شد و پیش بینی ها به حقیقت پیوست. در این نشست تغییرات احتمالی در سیاست های انبساطی بانک مرکزی و چشم انداز وضعیت اقتصادی در این کشور اعلام شد.برنانکه اعلام کرد میزان خرید اوراق قرضه را کاهش خواهد داد و این عامل به شدت طلای جهانی را تحت فشار قرار داد و موجب کاهش 5 درصدی بهای اونس جهانی شد.وی ادامه داد: این تغییر سیاست در درازمدت افزایش ارزش دلار را در بازارهای جهانی به همراه خواهد داشت، در همین هفته شاهد کاهش ارزش سهام و نفت و سایر فلزات در بورس های جهانی بودیم، به علاوه افزایش مالیات بر واردات طلا در هند از 6 به 8 درصد و پایان فصل جشن های عروسی در این کشور از میزان تقاضای خرید این فلز کاسته است که از عوامل دیگر سقوط قیمت طلا است.وی افزود: در روز آخر هفته تقاضای بالای بازار چین موجب شد قیمت طلا مثبت شود و شاهد رشد چند دلاری آن باشیم؛ چین از ابتدای امسال تاکنون دو بازار مبادلات طلا ایجاد کرده است، چین و هند مجموعا 50 درصد تقاضای جهانی طلا را تشکیل می دهند. هند با افزایش چشمگیر کسری تجاری روبرو است و قصد دارد با اتخاذ تدابیر ویژه ای واردات طلا را کاهش دهد.تسلیمی گفت: میزان تقاضای طلا در بازار چین به بیش از 137تن رسیده که این رقم دو برابر بیشتر از حالت عادی مصرف طلا در این کشور است. کاهش شدید قیمت جهانی طلا از اواسط آوریل تاکنون تاثیر زیادی بر رشد تقاضای طلا در بازار چین داشته است.وی با اشاره به سقوط هر اونس طلا به کانال 1200 دلاری، گفت: این هفته هر اونس طلا در محدوده 1290 دلار بسته شد، اما بازار پیش بینی قیمت ها برای اونس جهانی این هفته داغ تر شد، برای نمونه مایکل هایگ کارشناس ارشد اقتصادی سوشیت جنرال تاکید کرد با تجزیه و تحلیل آمارهای اقتصادی مختلف در خصوص وضعیت کشورهای بزرگ جهان به این جمع بندی رسیده ایم که قیمت جهانی طلا طی ماه های آینده به روند نزولی خود ادامه خواهد داد.وی ادامه داد: نوریل روبینی استاد دانشگاه نیویورک نیز بر این باور است که قیمت جهانی طلا تا سال 2015 میلادی به کمتر از 1000 دلار در هر اونس خواهد رسید.موسسه گلدمن ساش نیز پیش بینی کرده است که قیمت طلا به طور موقت به کمتر از 1200 دلار خواهد رسید و در این میان موسسه مالی سوشیت جنرال همچنین پیش بینی کرده است که قیمت جهانی طلا در سال 2014 میلادی به کمتر از 1150 دلار خواهد رسید؛ قیمت طلا از دسامبر 2008 میلادی تا کنون 70 درصد رشد داشته که علت اصلی این مساله اجرای سیاست های انبساطی پولی در آمریکا بوده است.
5,تحلیل هفتگی بازارها \r\n شاخص بازار سهام طی هفته گذشته به روند نزولی خود ادامه داد و از حدود 66 هزار و دویست به نزدیک 65 هزار واحد رسید. تداوم روند منفی بورس، در حالی بود که صدای سهامداران را نیز درآورد. به گفته کارشناسان، بازار سهام هر چند سال یک بار با یک رکود بزرگ که بیش از یک سال طول می کشد، مواجه می شود. بدین ترتیب بزرگترین رکودهای بازار سرمایه مربوط به سالهای 74، 83 و 93 بوده که تقریباً هر ده سال یک بار رخ داده است. در خصوص این که چرا این رکودها اتفاق افتاده است، یک علت، کاهش قیمت نفت و به تبع آن کاهش ارزش فرآورده های نفتی می باشد. کاهش تورم که سبب کاهش سود شرکت ها و در نتیجه توقف روند رشد سود سهامداران می گردد و نیز انتظارات برای کاهش بودجه عمرانی سال آینده از مهم ترین علل پیدایش این رکود ذکر می گردد. هم چنین از منظر کلان، در حال حاضر تنها حمایت دولت از طریق اتخاذ تصمیم های اقتصادی و نیز تزریق نقدینگی می تواند بورس را از شرایط بحرانی خارج کند به طوری که مشخص شدن نرخ سود بانکی،نرخ بهره مالکانه معادن و شفاف شدن نرخ خوراک و تعیین فرمول نهایی می تواند آرامش و تعادل را به بازار سرمایه بازگرداند. \r\n\r\n بازار جهانی طلا در هفته گذشته با روندی صعودی مواجه بود. به طوری که هر اونس طلا از حدود 1260 دلار در اوایل هفته به 1300 دلار در انتهای هفته رسید. نگرانی سرمایه گذاران نسبت به نوسان بازارهای مالی و ارزی یکی از مهم ترین عوامل افزایش تقاضا برای این فلز ارزشمند ذکر شده است. هم چنین با اعلام بانک مرکزی سوئیس (SNB) مبنی بر این که دیگر واحد پولی فرانک را متناسب با یورو تنظیم نخواهد کرد، بازارهای پولی و کالایی جهان به این موضوع واکنش نشان دادند. نرخ برابری دلار آمریکا در برابر فرانک سوئیس ظرف 3 دقیقه نزدیک به 14 درصد سقوط کرد و همین امر عاملی برای تقویت طلای جهانی شد. در بازار داخل نیز، سکه پس از مدت ها مرز یک میلیون را شکست و از حدود یک میلیون و 19 هزار تومان به یک میلیون و سی و هشت هزار تومان رسید. با این حال با توجه به این که نرخ ارز در بازار داخلی تقریباً با ثبات بوده است، تغییرات نرخ طلا، متناظر با روند جهانی آن تحلیل می گردد.در بازار ارز نیز نرخ بازار در هفته گذشته در مقطعی وارد کانال 350 تومانی شد اما مجدداً به کانال 3400 تومان بازگشت تا در نهایت، با قیمت 3465 تومان، افزایش اندک حدود 15 تومان را نسبت به اوایل هفته گذشته تجربه نماید.
5,تغییر فرمول حجم مبنا حرکت نمادهای بزرگ را روان می کند \r\n به گزارش خبرگزاری فارس به نقل از پایگاه اطلاع رسانی بازار سرمایه (سنا)، معاون نظارت بر بورس ها و ناشران سازمان بورس و اوراق بهادار با بیان مطلب فوق گفت: حجم مبنا از مباحث بسیار مطرح بین سرمایه گذاران و فعالان بازار سرمایه بود، چون وجود حجم مبنا به ویژه برای شرکت های بزرگ به سدی برای تغییر قیمت و معاملات تبدیل شده بود. به طوری که روند معاملات در این دسته از نمادها به کندی و سختی صورت می گرفت. \r\n\r\n محمدرضا عربی با اشاره به سهام شرکت های بزرگی مانند هلدینگ خلیج فارس یا گسترش نفت و گاز پارسیان گفت: معمولاً این دسته از سهم ها به دلیل حجم مبنای بالا اگر به هر دلیلی بخواهند افت یا رشد قیمت داشته باشد، مجبور به معامله حجم بالایی از سهام شرکت هستند، تا حجم مبنا تکمیل شود و به دنبال آن تا 4 درصد مثبت یا منفی تغییر قیمت را تجربه کنند. \r\n\r\n وی خاطر نشان کرد: همین امرموجب شده بود، تا قیمت سهام برخی از شرکت ها به سختی به وضعیت تعادلی خود نزدیک شود، چون حجم مبنا بالا بود و باید حجم زیادی معامله صورت می گرفت تا سهام به تعادل برسد فعالیت در نمادهای بزرگ خیلی کم شده بود و سهامدارن به ویژه سهام داران جزء به این سهم ها ورود نمی کردند، زیرا به سرعت سهامشان به تعادل نمی رسید. \r\n\r\n عربی با اشاره به تصمیم هیأت مدیره سازمان بورس برای تغییر در حجم مبنا اظهار داشت: با این تصمیم اگر سهام شرکتی یک میلیارد تومان در روز معامله شود، می تواند حجم مبنا را کامل پر کند و آنچه که به عنوان قیمت پایانی محاسبه می شود و مبنای عمل روز بعد معاملاتی قرار می گیرد متوسط قیمت معاملات در طول یک روز است. \r\n\r\n این مقام مسوول با تأکید بر این نکته که در این مدل با یک میلیارد تومان معامله در یک روز سهام شرکت می تواند مثبت یا منفی کامل شود، توضیح داد: این امر مانع از ایجاد صف های فروش و خرید در روزهای متوالی می شود، بدین ترتیب به تعادل رسیدن سهام شرکت های بزرگ راحت تر و سریع تر انجام می شود. \r\n\r\n معاون نظارت بر بورس ها و ناشران سازمان بورس درباره تفاوت مدل جدید با مدل گذشته گفت: در مدل گذشته اگر متوسط قیمت سهامی که در یک روز معامله می شد به حجم مبنا نمی رسید، به اندازه ضریب حجم مبنا تعریف می شد، اما الان با تغییری که صورت گرفته چنانچه قیمت حجم معاملات یک روز شرکت های بزرگ یک میلیارد تومان باشد، متوسط قیمت اعمال خواهد شد و ضریب جدیدی بر آن اعمال نمی شود که بر قیمت پایانی تاثیر بگذارد. \r\n\r\n وی درباره مزیت این مدل جدید تصریح کرد: حُسن این اتفاق این است که سهام شرکت های بزرگ پویاتر شده و زودتر به تعادل می رسند و سهامداران کمتر منتظر افت یا رشد سهام می مانند و در نتیجه با انگیزه بیشتری می توانند فعالیت کنند. به همین سبب سرمایه گذارن خرد ترغیب می شوند که به سهام این گونه شرکت ها ورود کنند. \r\n\r\n انتهای پیام/ب
5,افزایش 300 درصدی قیمت سهام کشتیرانی در سه سال اخیر \r\n مانا: با آنکه کشتیرانی جمهوری اسلامی ایران در سال جاری با تحریم و رکود بازار مواجه بود اما خوشبختانه سهام این شرکت در سه سال اخیر با افزایش 300 درصدی همراه بوده است. \r\n\r\n مدیرعامل شرکت سرمایه گذاری کشتیرانی در این باره گفت : قیمت سهام شرکت کشتیرانی جمهوری اسلامی ایران در بورس، در تاریخ 19 آبان ماه سال 92 از یک هزار و 812 ریال پس از باز شدن نماد، با افزایش بیش از 300 درصدی به رقم پنج هزارو 600 ریال رسید که سود بسیار چشمگیری را متوجه سهامداران کرد. \r\n\r\n مرتضی هلاکویی ادامه داد : در سال اخیر نیز سهام این شرکت از سطح قیمت چهار هزار و 51 ریال در 15 تیرماه سال93 به تدریج با روند صعودی مواجه شد. \r\n\r\n وی تاکید کرد : با توجه به افزایش 1.64 برابری سهام شرکت از ده هزار میلیارد ریال به 16 هزار و 393 میلیارد ریال، در حال حاضر قیمت سهام این شرکت در محدوده سه هزار و 400 ریال تا سه هزار و 300 ریال در نواسان است. \r\n\r\n مدیرعامل شرکت سرمایه گذاری کشتیرانی همچنین تصریح کرد : با توجه به افزایش سرمایه شرکت، قیمت سهام کشتیرانی جمهوری اسلامی ایران نسبت به قبل از افزایش سرمایه، روند صعودی داشته به طوریکه به رقم 5.400 ریال صعود کرده است. \r\n\r\n وی خاطر نشان کرد : لذا با توجه به شناسایی و تقسیم سود 100 ریالی در آخرین مجمع عمومی شرکت کشتیرانی جمهوری اسلامی ایران در سال جاری در شرایط تحریم و رکود بازار ، می توان گفت این شرکت از شرایط مطلوبی برخوردار و در سالیان اخیر سودآور بوده است. \r\n\r\n هلاکویی همچنین گفت : سود سال مالی 1393 کشتیرانی جمهوری اسلامی ایران نیز با چند تعدیل به مبلغ 150 ریال افزایش یافته که مبلغ 100ریال آن بر اساس تصمیم مجمع عمومی این شرکت،میان صاحبان سهام تقسیم شد. \r\n\r\n مدیرعامل شرکت سرمایه گذاری کشتیرانی با تاکید مجدد بر قدرت نقدشوندگی سهام کشتیرانی جمهوری اسلامی ایران در بازار سرمایه گفت : حجم مبادلات سهام شرکت کشتیرانی در طی سال جاری از قدرت نقد شوندگی مناسبی برخوردار بوده به طوری که در میان سهام مبادله شده در بورس یکی از ارزنده ترین سهام های موجود بوده که بیانگر حمایت مناسب سهام داران عمده از این سهم بوده است.
5,گزارش موج از نوسانات شاخص های سهام آسیا \r\n به گزارش خبرنگار خبرگزاری موج، امروز صبح شاخص نیکی بورس ژاپن با 150 واحد و 85 صدم درصد کاهش در 17 هزار و 529 واحد متوقف شد. \r\n بورس هنگ کنگ (HKEx)، با افزایش 85 صدم درصدی و 139 واحدی، 24 هزار و 819 واحد را ثبت کرد. \r\n بورس چین نیز با 32 واحد و 99 صدم درصد افزایش به 3 هزار و 206 واحد رسید. \r\n بورس تایوان با 30 واحد و 32 صدم درصد کاهش در 9 هزار و 484 واحد متوقف شد. \r\n بورس کره جنوبی در معاملات امروز با 13 واحد و 65 صدم درصد کاهش در 1 هزار و 950 واحد متوقف شد. \r\n بورس استرالیا امروز 38 واحد و 65 صدم درصد افزایش به 5 هزار و 815 واحد رسید. \r\n بورس سنگاپور با 39 صدم درصد و 13 واحد کاهش، 3 هزار و 404 واحد را ثبت کرد. \r\n همچنین، بورس مالزی 1 واحد و 4 صدم درصد کاهش را تجربه و به 1 هزار و 802 واحد بسنده کرد.
5,تغییرات جدید در حجم مبنای شرکت های بورسی صورت می گیرد \r\n با تصویب هیأت مدیره سازمان بورس و اوراق بهادار، حجم مبنای کلیه شرکت های پذیرفته شده در بورس اوراق بهادار تهران 4 در 10 هزار تعداد سهام شرکت تعیین شد. همچنین حداکثر ارزش حجم مبنا 10 میلیارد ریال و حداقل آن 500 میلیون ریال است که تعداد آن بر اساس قیمت پایانی سهم در آخرین روز معاملاتی هر هفته محاسبه و از اولین روز معاملاتی هفته بعد اعمال می شود. \r\n\r\n براساس این مصوبه که از شنبه، دوم اسفند اجرایی می شود، حداکثر ارزش حجم مبنا 10 میلیارد ریال و حداقل آن 500 میلیون ریال است که تعداد آن بر اساس قیمت پایانی سهم در آخرین روز معاملاتی هر هفته محاسبه و از اولین روز معاملاتی هفته بعد اعمال می شود. \r\n\r\n لازم به ذکر است در چارچوب مصوبه هیأت مدیره سازمان بورس، در صورت انجام اقدامات شرکتی تغییرات حجم مبنا بر اساس مقررات و با رعایت نصاب های این مصوبه محاسبه و اعمال می شود. \r\n\r\n برچسب : بورس ، اوراق بهادار ، تغییرات ، حجم مبنا
5,تحولات بورس های بین المللی در پایان هفته گذشته \r\n به گزارش خبرنگار بین الملل خبرگزاری موج، ارزش سهام در بازارهای آمریکا و اروپا در روز پایانی هفته گذشته روند رشد خود را حفظ کرد؛ این در حالی بود که ارزش سهام در بازارهای آسیا نیز با نوسان روبرو شد. \r\n بر اساس این گزارش، در بازارهای آسیا، در حالی که ارزش سهام ژاپن کاهش یافت، شاخص سهام چین با رشد روبرو شد. \r\n بر اساس این گزارش، در هفته گذشته، نگرانی ها نسبت به اوضاع یونان فشار زیادی را بر شاخص سهام در بازارهای بین المللی وارد کرده است. \r\n در معاملات پایانی هفته، در بازار سهام آمریکا، شاخص Standard & Poor 500 با افزایش 0.41 درصدی به 2096.99 واحد رسید. شاخص S&P 500، شاخص بازاری است که 500 شرکت تراز اول آمریکا که برای حفظ اقتصاد این کشور ضروری تلقی می شوند، در آن عضو هستند. \r\n همچنین در بازار آمریکا، شاخص سهام صنعتی داو جونز (Dow Jones Industrial Average) که یک شاخص اقتصادی بازار آزاد است، با افزایش 0.26 درصدی به 18019.35 واحد رسید. شاخص سهام داو جونز از 30 سهام برتر در بازار بورس سهام نیویورک تشکیل شده است. \r\n در بازارهای اروپا، شاخص سهام FTSE 100 که بخشی از بازار بورس لندن (LSE) است، با افزایش 0.67 درصدی به 6873.52 واحد رسید. \r\n در بازارهای آسیا نیز شاخص سهام نیکی ژاپن (Nikkei 225) که تلفیقی از 2292 شرکت است که در سه بخش فعالیت می کنند، با کاهش 0.37 درصدی به 17913.36 واحد رسید. \r\n بورس هنگ کنگ معروف به SEHK که متشکل از شرکت هایی است که در قالب بازارهای اوراق بهادار و بازارهای اشتقاقی فعالیت می کنند، با رشد 1.07 درصدی به 24682.54 واحد رسید. \r\n شاخص سهام شانگ های چین (SSE) نیز با افزایش 0.96 درصدی به 3203.83 واحد رسید.
5,تالار شیشه ای از انباشت انتظارات ترک برداشت \r\n روند نزولی شاخص بورس، در روزهای گذشته، کار را به جایی رسانده که برخی سهامداران، بازار سرمایه، تجمع اعتراضی برگزار کردند. روز گذشته عده ای از سهامداران بازار بورس در تالار شیشه ای تجمع کرده و از روند قیمت ها در این بازار شکایت کردند. برخی گزارش ها حاکی از شکستن شیشه های درون تالار بورس بود. هر چند شاید این اعتراض مبنای منطقی نداشته باشد؛ چرا که مفهوم ریسک و ضرر و زیان پیش بینی نشده، یکی از بنیادهای مکانیزم عملکردی بورس است، اما وعده هایی که در این مدت از سوی دولتمردان داده شده و به اضافه تغییر و تحولات مدیریتی در بورس این انتظار را در سهامداران بازار بورس تهران ایجاد کرده است که دولت باید برای نجات بازار کاری بکند. \r\n\r\n در روزهایی که اوضاع بورس بهتر بود، از خود رییس جمهور گرفته تا وزیر اقتصاد و دیگر مسئولان مردم را تشویق به سرمایه گذاری در بورس کردند. حال روز گذشته بر اساس گزارش های رسیده از تالار خیابان حافظ، جمعی از معترضان نامه ای آماده کردند که در قالب آن مشکلات شان را به رییس جمهور منعکس کنند. اما جدا از این نامه، اعتراض های مردم به شکلی بود که برای دقایقی معاملات بورس تعطیل شد. در چند ماه گذشته وزیر اقتصاد و دارایی، رییس کل بانک مرکزی و جمعی دیگر از مسئولان اقتصادی کشور وعده هایی با مضمون بازگشت رونق به بورس داده اند که نشانه ای از عمل به این وعده ها دیده نمی شود و بورس همچنان روند نزولی می پیماید و همچنین وعده های رییس تازه سازمان بورس هم نتوانست از افت شاخص ها جلوگیری کند. شاید انباشت انتظارات روانی حاصل از این وعده های شیرین بود که کام سهامداران بازار را به این حد تلخ کرده است. به هر حال تجمع سهامداران با حضور حسن قالیباف اصل، مدیرعامل بورس تهران و جمعی دیگر از مسولان مدیریت شد و درد دل های سهامداران شنیده شد. این اتفاقات در حالی رخ داد که بورس همچنان سر ناسازگاری با سهامداران دارد و روز گذشته هم شاخص سقوط کرد و به کانال 64 هزار واحدی افتاد. \r\n\r\n افت بورس ادامه دارد \r\n\r\n در جریان معاملات روز گذشته بازار سرمایه با افت 535 واحدی، شاخص بورس تا کانال 64 هزار واحد عقب نشست. تعداد 87 میلیون سهم و حق تقدم به ارزش 105 میلیارد تومان در 30 هزار نوبت معامله شد و بیشتر نمادهای معاملاتی همراه، وغدیر و ومعادن بیشترین اثر منفی را بر حرکت دماسنج بازار سهام از خود به جای گذاشتند. \r\n\r\n آنچه در تجمع سهامداران گذشت \r\n\r\n در ادامه تجمع روز گذشته، با راهنمایی مسئولان شرکت بورس اوراق بهادار تهران سهامداران حقیقی به سالن جلسات در طبقه دوم تالار هدایت شده و گرچه تعدادی از سهامداران عصبی بودند، اما دقایقی بعد حسن قالیباف اصل مدیر عامل بورس اوراق بهادار تهران به همراه محمود خواجه نصیری معاون سازمان بورس، علی صحرایی معاون شرکت بورس، مالمیر از مسئولان بورس اوراق بهادار در جمع سهامداران حاضر شده و به سؤالات و اعتراضات آنها پاسخ دادند. بر اساس گزارشی که فارس منتشر کرده، عمده خواسته سهامداران این بود که از زمانی که رییس جمهور و وزیر اقتصاد به مردم اعلام کردند در بورس اوراق بهادار سرمایه گذاری کنند، آنها نیز اقدام به سرمایه گذاری کردند، اما اکنون با افت شاخص بازار و رکود موجود در اقتصاد دچار ضرر و زیان شدند. همچنین برخی از سهامداران اعلام می کردند چرا شرکت های حقوقی در شرایط افت شاخص بازار فعالانه وارد خرید و فروش نمی شوند. عده ای از سهامداران نیز از بسته شدن نماد معاملاتی برخی از شرکت ها به صورت طولانی مدت انتقاد کردند، تعدادی از سهامداران با صدای بلند اعتراضاتی داشتند که از سوی سایر سهامداران و مسئولان انتظامات بورس دعوت به رعایت خونسردی شدند. حسن قالیباف اصل در این جلسه و در پاسخ به معترضان، گفت: ما بر اساس قانون و مقررات اقدام به توقف برخی از نمادها و یا بازگشایی برخی دیگر اقدام می کنیم. برای اینکه اقدام شرکت های حقوقی بزرگ اثر منفی در بازار نداشته باشد، معاملات حقوقی ها را به بازار دوم منتقل کردیم. \r\n\r\n شمشیر دو لبه غیر حرفه ای ها \r\n\r\n زمانی که بورس در دوران رونق قرار داشت، سرمایه های خرد از بازارهای موازی مانند ارز و سکه و به سمت بورس سرازیر می شد. همان موقع بسیاری از کارشناسان در مورد نحوه عملکرد این افراد به خود آنها و حتی برخی وقت ها به مسولان اقتصادی هشدار می دادند. گفته شد سرمایه گذاران خرد قواعد بازی را خوب بلد نیستند و ممکن با سرمایه گذاری اشتباه، خود و بورس را به دردسر بیاندازند که به نظر می رسد شاهد بروز برخی از این دردسرها هستیم. البته بماند که هیچکدام از مسولان وقت هم به برخی حرف ها در مورد حبابی بودن، رشد بورس تن نمی دادند. مدام گفته می شد که سرمایه گذاری در بورس یکی از پرسودترین ها است بدون اینکه به مردم و اصطلاحا سهامداران خرد گفته شود این سود در بلندمدت به دست می آید؛ این موضوع در مذاکره روز گذشته رییس بورس تهران و سهامداران هم به درستی به چشم می خورد تا آنجا که یکی از معترضان خطاب به قالیباف اصل گفت: ما به دستور شما خرید و فروش می کنیم . کسانی که مختصر اطلاعی از عملکرد مکانیزم بورس داشته باشند این گفته ها را تعجب برانگیز می دانند؛ اما این واقعیتی عینی است و این دست گفته ها نماینده طرز تفکر بسیاری از سهامداران بورس تهران است. مدیرعامل بورس اوراق بهادار تهران در پاسخ به این فرد گفت: هیچ وقت مسئول بازار نمی گوید قیمت سهام ارزان و یا گران است و بنابراین خرید و یا فروش کنید و اگر یک مسئول مصاحبه می کند، به معنای این نیست که سهامدار بدون مطالعه اقدام به خرید و فروش کند. اما سوال اینجاست که آیا این پاسخ او می تواند سهامداران دارای این نوع نگاه را راضی کند؛ آن هم برای سهامدارانی که مختصر آشنایی اولیه را با این بازار ندارند . هر چند قالیباف از موضع خود هم کوتاه نیامده و در جمع معترضان گفت: هنوز هم معتقد هستم بازار سهام پتانسیل بالایی دارد و باید به صورت حرفه ای و مطالعه شده وارد شد. قالیباف اصل در پاسخ به سؤال یکی از سهامداران که گفت چرا اجازه خرید و فروش سهام در یک روز به برخی سهامداران هیجانی داده می شود، گفت: قبلا امکان خرید و فروش در یک روز نبود، اما الان این امکان فراهم شده و برای کمک به نقدشوندگی سهام در بازار است، این پیشنهاد شما را هم یادداشت کرده و بررسی می کنیم و به معنای قبول آن نیست. یکی از سهامداران دیگر نیز در این جلسه گفت: سازمان بورس نهاد ناظر بازار است اما گاهی با دخالت ابزاری در بازار باعث زیان سهامداران می شود. که قالیباف در پاسخ گفت: سازمان بورس وظیفه نظارتی خود را طبق قانون انجام می دهد. حسن قالیباف در پاسخ به سؤال یکی از سهامداران در مورد شاخص کل بورس که اظهار کرده بود این شاخص واقعی نیست، گفت: شاخص یک میانگین وزنی است و معلوم است که شرکت های بزرگ تأثیر بیشتری بر شاخص دارند و در دنیا هم شاخص قیمت و هم شاخص بازده نقدی سهام وجود دارد و ما هم می توانیم علاوه بر شاخص قیمت سهام، شاخص بازده نقدی را هم داشته باشیم.
5,چرا بازارهای بورس از نفت ارزان استقبال می کنند؟ \r\n آیا همبستگی مستقیم و مثبتی میان قیمت نفت و بازارهای بورس وجود دارد؟ ادامه سقوط قیمت نفت در بازارهای جهانی، سقوط سهام در بورس را نیز به دنبال دارد؟ یا با توقف سقوط قیمت نفت، بازارها هم عقب کشیدند؟ اینها از جمله عبارات و تحلیل هایی رایجی هستند که این روزها درباره رابطه میان قیمت نفت و بازار سهام شنیده می شود. مفهوم کلی تحلیل های اینچنینی این است که کاهش بیشتر قیمت نفت برای بورس خبر خوشایندی نیست اما واقعیت چیزی غیر از این است. به گزارش نکونیوز به نقل از اویل پرایز، به لحاظ تاریخی، وابستگی میان نفت و بورس حدود 20 درصد است. به عبارت دیگر، این وابستگی به قدری اندک است که تقریبا می توان گفت وجود ندارد. اگر هم رابطه ای وجود دارد به لحاظ منطقی این است که کاهش قیمت نفت، به ویژه این کاهش چشمگیر در چند ماه اخیر، باید چراغ سبزی برای تمامی سرمایه گذاران به منظور خرید سهام باشد. در گذشته بارها کاهش قیمت نفت در بازارهای جهانی قاصد یک دوره رکود یا ریزش سهام در بازار بورس بوده است. به عنوان مثال، در 12 ماه پس از 1985 میلادی که قیمت نفت سقوط کرد شاخص استاندارد اند پورز 500 حدود یک درصد سقوط کرد. با این حال نمونه هایی که خلاف این مسئله را نشان می دهد نیز وجود دارند، از جمله این که یک سال پس از کاهش قیمت نفت تگزاس آمریکا در سال 1998 میلادی، شاخص استاندارد اند پورز بیش از هشت درصد افزایش یافت. حال این پرسش مطرح می شود که چرا بازارهای سهام در چند ماه گذشته از کاهش قیمت نفت در بازارهای جهانی تبعیت کرده و به جای رشد، سقوط کرده اند؟ عموما ارز و کالا حساس ترین عوامل بازار در چشم انداز رشد جهانی هستند. از نگاه معامله گران بورس که تحولات اقتصادی جهان را از نزدیک و لحظه به لحظه دنبال می کنند، پیش از این که فرصتی برای ابراز تاسف داشته باشید باید نسبت به امنیت مالی خود اطمینان پیدا کنید. به همین دلیل وقتی قیمت نفت در بازارهای جهانی سقوط کرد، معامله گران سهام که در طول سال ها در کار شرطی شده و با نفت بالای 100 دلار کار کرده بودند پیش از این که فرصتی برای ارزیابی شرایط داشته باشند ترجیح دادند ابتدا سهام نامطمئن را فروخته و سپس سوال می کنند که چرا. به اعتقاد کارشناسان، یکی از دلایل سقوط قیمت نفت، کاهش رشد اقتصادی و در نتیجه کاهش تقاضا برای نفت است. عاملی که نگرانی جدی بازارهای بورس و کاهش ارزش سهام بوده است. اما در یک هفته گذشته و با انتشار گزارش های متعددی درباره پیش بینی رشد (هر چند اندک و آهسته) قدرت های بزرگ اقتصادی، این نگرانی ها درباره کاهش رشد اقتصادی منطقه یورو، چین یا اقتصادهای بزرگ دیگر تاحدی فروکش کرد و بازارهای بورس به کار خود بازگشته اند. به همین دلیل است که بورس های عمده جهان در هفته گذشته به بالاترین میزان تاریخی ارزش خود از سال 2008 میلادی به این سو رسیدند. خبرگزاری فرانسه گزارش می دهد که بورس های عمده اروپایی، بورس وال استریت و بورس توکیو، هرسه به سطح ارزش های نمادینی رسیدند که پیش از آغاز بحران بزرگ مالی جهانی تجربه کرده بودند؛ که این احتمالا به معنی پشت سر گذاشتن بحران جهانی است و این که اقتصاد جهان همسو با کاهش قیمت نفت در بازارهای جهانی در راه بازیافتن پویایی گذشته اش است.
5,بررسی معاملات استقراضی سهام در کمیته فقهی سازمان بورس \r\n به گزارش خبرگزاری موج، مجید پیره کارشناس مالی اسلامی سازمان بورس و اوراق بهادار، به تشریح جزئیات جلسه فردای کمیته فقهی سازمان بورس پرداخت و افزود: جلسه کمیته فقهی سازمان بورس و اوراق بهادار، فردا چهارشنبه 15 بهمن ماه سال 93 برگزار می شود و موضوع این جلسه، بررسی معاملات استقراضی سهام است. \r\n وی ادامه داد: معاملات استقراضی سهام، یکی از ابزارهایی است که وسیله ای را در اختیار آن دسته از تحلیلگران بازارهای مالی قرار می دهد که بتوانند با سرمایه اندک و به پشتوانه تحلیل های خودشان، از شرایط بازار استفاده کرده، کسب سود کنند و بتوانند در بازار سهام استراتژی های معاملاتی داشته باشند. \r\n پیره اظهار داشت: در بازارهای دنیا در شرایطی از معاملات فروش استقراضی سهام استفاده می شود اما در ایران، کمیته فقهی سازمان بورس، یکبار آن را از نظر شرعی رد کرده و آن را مورد تأیید قرار نداده بود اما در سازمان بورس و اوراق بهادار بحث هایی جهت بررسی و تأمین نظر کمیته فقهی صورت گرفته و در مدل پیشنهادی، اصلاحات اساسی انجام شده است و ما در جلسه فردای کمیته فقهی سعی می کنیم این مدل پیشنهادی جدید را بررسی کرده و نظر کمیته را در مورد آن اعلام کنیم. \r\n پیره در پایان خاطرنشان ساخت: جلسه کمیته فقهی سازمان بورس و اوراق بهادار برای بررسی معاملات استقراضی سهام، فردا چهارشنبه، 15 بهمن ماه 93 ساعت 15 در محل سازمان بورس و اوراق بهادار، واقع در میدان ونک، ابتدای خیابان ملاصدرا، شماره 13 برگزار می شود.
5,افت بورس درپی کاهش قیمت نفت \r\n رئیس سازمان بورس و اوراق بهادار با اشاره به افت بازار در یک سال گذشته که عمدتا از کاهش قیمت نفت ناشی می شد، گفت: کمیته ای به ریاست معاون اول رئیس جمهور برای ثبات بازار تشکیل شده است. به گزارش فارس، محمد فطانت در جمع خبرنگاران در سالن جهاد اقتصادی وزارت اقتصاد گفت: در سال گذشته فضای روانی و نگرانی از بازار به دلیل کاهش قیمت نفت و همچنین مشکلات سنگ آهن و نرخ سود بانکی و نگرانی از فضای روانی، شاخص کل افت کرد.وی افزود: در دنیا کمیته های ثبات بازار سرمایه وجود دارد و ما هم برای فائق آمدن بر فضای روانی بازار کمیته تثبت و برقراری آرامش در بازار به ریاست معاون اول رئیس جمهور تشکیل دادیم و جلساتی با معاونان وزیر برای حمایت از بازار سرمایه تشکیل شد.رئیس سازمان بورس و اوراق بهادار افزود: اتفاقات عجیب و غریبی که هر روز دنبال هم می افتد باعث می شود که عده ای از سهامداران سهام ارزشمند را عرضه کنند و یا برعکس در فضای مثبت بازار، سهامی که ارزش ندارد، خریدار داشته باشد.وی گفت: این مسائل به دلیل غیبت بازارسازها و ابزارهایی است که باید در بازار سرمایه وجود داشته باشد و در همه دنیا ابزارهای کنترلی در شرایط شیب های تند نزولی و یا شیب تند صعودی بازار به کار گرفته می شوند.فطانت افزود: باید بر فضای یأ س آلود که در بازار سرمایه ایجاد می شود فائق شویم. \r\n\r\n راه اندازی ابزارهای جدید در روزهای آینده \r\n\r\n رییس سازمان بورس و اوراق بهادار در ادامه از طراحی و راه اندازی ابزارهای جدید خبر داد و گفت: در حوزه ابزارسازی که یکی از مواردی است که برای ایجاد تعادل در بازار لازم است چند ابزار جدید طراحی شده و در کمیته فقهی سازمان بورس مطرح شده است. وی افزود: یکی از این ابزارها فروش اختیاری است که در کمیته مطرح شده و می تواند به نوسانات بازار کمک کند. این درحالی است که زمانی این ابزار می تواند در بازار مورد استفاده قرار گیرد که مقدمات آن فراهم شود. فطانت ادامه داد: دومین ابزار، ابزار طراحی شده و اوراق مشارکت و صکوک با نرخ مشاور است که اوراقی منتشر می شود که با نرخ تورم تعدیل شود. رئیس سازمان بورس و اوراق بهادار به محاسبه شاخص قبلی بورس اشاره کرد و گفت: بحث هایی درمورد محاسبه شاخص مورد مطالبه فعالین بازار سرمایه بود که از سال 1387 محاسبه شاخص قبلی بورس متوقف شد و از همان زمان به دلیل محدودیت های نرم افزاری شاخص قیمت مورد محاسبه قرار نگرفت و شاخص بازده جایگزین آن شد. به طور متناسب به نوبه خود شاخص مناسبی برای تصمیم گیری و تحلیل است . \r\n\r\n آغاز معاملات آنلاین بورس کالا \r\n\r\n رییس سازمان بورس و اوراق بهادار از آغاز معاملات آنلاین بورس کالا در هفته جاری خبر داد و به تغییرات سامانه کدال اشاره کرد و گفت: در آینده نزدیک سیستم کدال را با تغییراتی که در آن انجام شده به صورت آنلاین زیربار خواهیم برد. به گفته وی، سیستم جدید کدال از تکنولوژی های پیشرفته ای برخوردار شده و زبان های مختلفی توسط این نرم افزار پشتیبانی می شود.همچنین از نظر سرعت پردازش نیز اشکالات سیستم قبلی برطرف می شود. فطانت در ادامه خاطرنشان کرد: از سوی دیگر تعامل بسیار خوبی با مجمع تشخیص مصلحت نظام در خصوصی سیاست گذاری هایی که لازم است در خصوص تدوین برنامه ششم توسعه انجام شود صورت گرفته تا بتوانیم از چارچوب احکام برنامه ششم توسعه برای تقویت بازار سرمایه به صورت ویژه استفاده کنیم که از تمام اصحاب رسانه وصاحب نظران درخواست می شود همه هر آنچه را که به ذهنشان می رسد برای ایجاد احکام مناسب دربرنامه ششم توسعه به سازمان بورس ارائه کنند.
5,آیا سقوطی دیگر اقتصاد جهانی را در 2015 تهدید می کند \r\n خبرگزاری فارس رحیم فردین (پژوهشگر و فعال اقتصادی مقیم سوئیس): در پیشگفتاری برای ترجمه مقاله زیر که از دیدگاه آقای مارکوس دئیم مایر خبرنگار ارشد سوئیی در بخش اقتصادی و مالی مطرح شده است، به نظر می آید چند نکته برای اقتصاد ایران ارزش مطرح کردن دارد. \r\n\r\n اول اینکه دنیا در یک جنگ اقتصادی رسانه ای به سر می برد. در این مطلب شکی نیست. توان نظامی به تنهایی نمی تواند -و در سه دهه گذشته هم روز به روز کمتر توانسته است- تغییری اساسی در جریان شکست و زوال اقتصادی منطقه ای بدهد. لذا فرهنگسازی برای از باور اندازی ، میدان قدرتنمایی برای رشد یا رکود اقتصادی است. متأسفانه یا خوشبختانه قدرت مالی نیز جایگاه خود را از دست داده است. امروز دارنده یورو، دلار، ین، یوان، پوند، روبل یا هر ارز دیگر ازرش مطلق خود را دچار و درگیر ثبات و امنیت می بیند. در کنار نمود این احساس برای فعالیت های اقتصادی، باور پروری هم پشتوانه اساسی دیگر آن است که گرایش ها را برمی انگیزد تا همبستری برای شکوفایی یا افسردگی اقتصادی پدید آید. در تمام دنیا، پیچیدگی در گزینش یک راهِ هر چند خوب بیش از آنکه برای مردم جذابیت و کشش داشته باشد، پرهیز را در پی دارد. هرچند نخبگان به اقتضای دانش و آموزش خود کاملا از سختی راه برای رسیدن به منزلگاه امن باخبرند، اما همچنان عوامزدگی راه به جایی نمی برد. حقیقت این است که ساده نگاری با ساده انگاری شاید یک الف تفاوت دارد، اما روشن اندیشان از زاویه ای که می افتد و با طی هر چه بیشتر مسیر، فاصله ای که میان مأمن و مسلخ تکوین می یابد، بطور قابل محاسبه ای آگاهند. یعنی باید اشراف کامل داشته باشند، وگرنه، همانند اقتصاد لیبرالیستی که به تجاوز و دزدی از مردم خودی و بیگانه می رسد در وجه دیگرش با اقتصاد کمونیستی به ورشکستگی و گدایی می انجامد. \r\n\r\n به نظر می رسد برای اقتصادی با ضریب رشد بیشتر از یک، یعنی صعودی، باید در مقابل بحران های تحمیلی، استحکامی داخلی را داشته باشد، یعنی همان اقتصاد مقاومتی به عنوان پایه مستمر در نگاهی فراکشوری. بازار همیشه برای همه چیز با کیفیت و ارزش بوده و هست. برنده آن کسی است که توانایی ساخت آن را با در هر شرایطی به قیمت مناسب برای ابتدا خود و پس برای فروش را داشته باشد. نمی دانم که برای مثال در کشوری که از صنعت خودرو، ساخت دستگاه های پزشکی، دانش طبی، کلی مهندس و طراح و نیروی متخصص برخودار است، چگونه واردات آمبولانس (وسیله حمل بیمار از محلی به محل دیگر را به عنوان بیمارکِش و نه بیمارکُش) از خارج را بر تولید در داخل ترجیح می دهد؟ آنچه در مصاحبه ای از زبان وزیر محترم بهداشت در اخبار تلویزیون شنیدم. به حتم یقین بنده از قضیه و دلایل تصمیم گیری بی اطلاع هستم. همین مسئله به فرهنگ سازی، یعنی به یا از باوراندازی مربوط می شود که در کنار پیکر سترگ نیروهای امنیت ساز برای فعالیت های اقتصادی، از همان اهمیت، و شاید بیشتر، در گرایش به جابجایی سرمایه دارد. \r\n\r\n با پوزش از طولانی گشتن و خودمانی شدن پیشگفتار، ترجمه را عرضه می دارم: \r\n\r\n اگر نگاهی به گزارش بانک های غیر دولتی، بانکهای مرکزی و سازمانهای بین المللی در باره انتظارات در چرخه اقتصاد بیندازیم، اغلب اصطلاحات ناامن و خطرآلودی بکار رفته اند. بحران روبل در روسیه به نمایش گذاشت که تا چه اندازه پیرامون اقتصاد جهانی سست است. روند آن بطور مثال زدنی روشن می کند که پنج خطر کلان برای سال 2015 در کجا قرار دارند: \r\n\r\n یک- خطر سرایت جنگ های منطقه ای: سقوط اسفناک ارزش پول روسیه نه تنها بعنوان تهدید برای خود روسیه، بلکه برای خیلی از کشورهای در حال توسعه نیز به اثبات رسید. برای مثال ترکیه، هند یا اندونزی. همچنین کشورهای توسعه نیافته در ماتم رویدادها فرو افتادند. خطر سرایت درباره تغییر ارزیابی از ریسک، درباره تغییر قیمت های ارز کشور نسبت به هم، احتمالا حتی یک مسابقه پائین آوری قیمت ارز خودی، یا بطور غیر مستقیم تغییر سود و انتظار بهره وری، تهدیدی است که برای سال 2015 تهدیدی بزرگ به نظر می رسد. \r\n\r\n دو- متغیر بودن روند قیمت های برخی از کالاهای اساسی: مهمترین عامل در بحران روسیه زیان اسفبار قیمت نفت بود که در مقایسه با تابستان 45 درصد از ارزش خود را از دست داد. انتظار می رود که تغییر قیمت مواد اولیه در سال آینده هم روند توسعه اقتصاد جهانی را تحت تأثیر قرار دهد. حتی اگر اغلب کشورهای که مصرف کننده هستند، بتوانند از این وضعیت سود ببرند، پیامدهای زیان آور آن نزد تولیدکنندگان اصلی، همچنان استعداد بی ثباتی برای اقتصادی جهانی بطور جامع را دارد. \r\n\r\n سه- در معرض خطر قرارگیری بخش مالی: نگرانی در مورد بانک های بزرگ اروپایی، همانند رایف آیزن اتریشی، سوسیته ژنرال فرانسوی و یونی کردیت ایتالیایی بلند به گوش می رسد. همچنین در تهدید بحران های سال جدید میلادی، به خاطر تنیدگی بین المللی سازمان های مالی، خطر لرزش چند بانک مهم، هر چند دور از دایره عامل اصلی، مشکلات بزرگی را خواهد آفرید. \r\n\r\n چهار- در جغرافیایی کلان سیاستیِ مناقشات: عامل دیگری برای بحران، مناقشه میان روسیه و غرب (صهیونیست ها) به خاطر سیاست تهاجمی در اکراین بود. مناقشه به وسیله تحریم هایی علیه روسیه پیامدهای مستقیم اقتصادی، اما با نظر به ریسک های مرتبط به آن غیرمستقیم هم دارد. چون یک فراگیری را نمی توان غیر محتمل دانست. تعداد مناقشه ها با جغرافیایی کلان سیاسی همانند اوکراین کم نیستند که در سال جدید میلادی استعداد تهدید همه جانبه برای اقتصاد جهانی را نداشته باشند. \r\n\r\n پنج- فشار افزایشی قیمت فرانک سوئیس : فرار جهانی به ارزهای باثبات، بانک مرکزی سوئیس را مجبور به سرمایه گذاری هایی در بازار ارز کرد تا قیمت یک یورو برابر با 1.2 فرانک سوئیس را با اعلام بهره منفی بانکی (یعنی طلب هزینه به جای سود از طرف بانک های سوئیس) برای سپرده های شرکت ها تحمیل کند. پیش بینی گستاخانه ای نخواهد بود اگر این فشار به روی بانک مرکزی در سال جدید میلادی پایدار شود و سود بانکی در حد صفر بماند. عامل دیگری برای بحران، مناقشه میان روسیه و غرب به خاطر سیاست تهاجمی در اکراین بود. پرسش تعیین کننده برای سوئیس همچنان این خواهد بود که آیا موفق خواهد شد که جلوی تورم بازار مسکن یا به نوعی دیگر در خطر افتادگی بدهی های وامی مسکن را بگیرد؟ \r\n\r\n در مورد سؤال اینکه چه روندی عملاً در سال جدید میلادی مسیر اقتصاد جهانی را تحت تأثیر قرار می دهد، باید گفت که چالش در محدوده یورو، در ایالات متحده، ژاپن و چین جبهه نخست را تشکیل می دهند. \r\n\r\n انتهای پیام/ک
5,"یک تحلیل گر:عربستان می تواند قیمت نفت را بالا ببرد/سعودی ها:تولید نفت را کاهش نمی دهیم \r\n به گزارش گروه اقتصاد بین الملل خبرگزاری فارس ، عربستان سعودی دومین کشور بزرگ صادرکننده نفت در جهان است که روزانه 10 میلیون بشکه نفت تولید می کند اما طی 6 ماه گذشته افت قیمت حاشیه سود از محل صادرات این کشور را به شدت کم کرده است. \r\n\r\n ""نبود ابی"" یک تحلیل گر عرب، کشورهای غیر عضو اوپک را مسئول کاهش قیمت نفت دانست و گفت: عربستان سعودی سطح تولید نفت خود را پایین نمی آورد مگر اینکه کشورهای دیگر غیر عضو هم تولید خود را کاهش دهند. \r\n\r\n پیش از این نیز عربستان ادعا کرده بود کشورهای غیر عضو مانند روسیه، بیش از سطح منظور شده قبلی تولید می کند و همین مسئله عرضه جهانی نفت را بیشتر کرده است. \r\n\r\n وی افزود: ما نمی دانیم که در آینده چه اتفاقی خواهد افتاد اما آنچه می دانیم و مطمئن هستیم این است که کشوری که بیشترین و کیفی ترین نفت را تولید می کند تصمیم گیر خواهد بود و می تواند بازار جهانی نفت را کنترل کند اما این تصمیم می تواند به دیگر اعضای اوپک مانند ونزوئلا که نیاز دارد تا برای توازن بودجه کشورش نفت 118 دلاری بفروشد دردسرساز خواهد بود این در حالی است که قیمت کنونی نفت حدود 60 دلار در نوسان است. \r\n\r\n وی همچنین معتقد است که کاهش قیمت نفت نیز قبلا اتفاق افتاده بود اما این افزایش عرضه در آینده تنظیم می شود چرا که بازار نفت بسیار قوی است. \r\n\r\n برخی تحلیلگران نیز می گویند دلیل نوسان قیمت نفت بالا رفتن تولید نفت شل است که سطح جهانی عرضه را بیشتر کرده است و سهم کشورهای حاشیه خلیج فارس را از بازار جهانی نفت کمتر می کند. یک چهارم گاز آمریکا شیل است و آمارها نشان می دهد که این میزان می تواند طی 20 سال آینده دو برابر شود. \r\n\r\n این تحلیلگران معتقدند،عربستان می تواند قیمت کنونی نفت را تغییر دهد، این در حالی است که پیش از این بارها عربستان اعلام کرده است که دخالتی در قیمت ندارد و نقش سیاسی هم در قیمت ها نداشته است. \r\n\r\n انتهای پیام/"
5,"افزایش بهای نفت در آسیا \r\n هموطن آنلاین_ به نقل از واحد مرکزی خبر, بر اساس این گزارش، بهای نفت وست تگزاس اینترمدیت برای تحویل در ماه مارس 34 سنت افزایش یافت و به بشکه ای 46 دلار و 81 سنت رسید. بهای نفت وست تگزاس اینترمدییت روز سه شنبه با کاهش دو دلار و 20 سنتی همراه بود. \r\n\r\n بهای نفت برنت دریای شمال نیز برای تحویل در ماه مارس با 26 سنت افزاش بشکه ای 48 دلار و 25 سنت داد و ستد شد. بهای نفت برنت روز سه شنبه با کاهش یک دلار و 97 سنتی مواجه شده بود. \r\n\r\n با این حال، تحلیل گران به سبب ضعیف بودن تقاضای جهانی برای نفت و عرضه بیش از حد آن در بازارهای جهانی انتظار افزایش بهای نفت به میزان زیاد را ندارند. تتسو اموری تحلیل گر بازار در موسسه آستمکس اینوستمنتس در توکیو اعلام کرد: افزایش نسبی بهای نفت احتمالا به سبب تجارت سودآور کالاها در نتیجه کاهش بهای نفت در روز سه شنبه است. \r\n\r\n او همچنین گفت: بهای نفت احتمالا این هفته در سطحی پایین باقی خواهد ماند . \r\n\r\n تحلیل گران اعلام کردند احتمالا میزان تقاضا برای نفت باز هم کاهش یابد زیرا صندوق بین المللی پول پیش بینی های خود را درباره رشد اقتصاد جهانی در امسال به شدت کاهش داده است و علت آن را ضعیف بودن روند رشد اقتصادی در همه اقتصادهای پیشرو غیر از آمریکا اعلام کرده است. \r\n\r\n به گزارش خبرگزاری فرانسه از سنگاپور، صندوق بین المللی پول در گزارشی که روز سه شنبه منتشر شد؛ اعلام کرد چشم انداز ضعیف تر در چین، روسیه، منطقه یورو و ژاپن سبب خواهد شد رشد اقتصاد جهانی امسال سه و نیم درصد و در سال 2016، سه ممیز هفت دهم درصد باشد. \r\n\r\n بهای نفت از ماه ژوئن سال گذشته - که بیش از 100 دلار در هر بشکه بود - بیش از نیمی از ارزش خود را از دست داد."
5,تحلیل تکنیکال اینوستینگ از آینده طلا \r\n به گزارش پایگاه اینترنتی اینوستینگ، قیمت طلا روز جمعه تحت تاثیر گزارش وزارت بازرگانی آمریکا در خصوص رشد اقتصادی این کشور در سه ماه پایانی سال گذشته بیش از 20 دلار افزایش یافت. \r\n\r\n بر اساس این گزارش تحلیل تکنیکال نشان می دهد که سطح حمایتی قیمت طلا در روزهای آینده 1252 دلار در هر اونس خواهد بود و در صورت شکسته شدن این سطح قیمت طلا با افت بیشتری روبرو می شود. \r\n\r\n سطح مقاومتی قیمت طلا نیز در کوتاه مدت 1300 دلار خواهد بود و اگر طلا بتواند این سطح مقاومتی مهم را بشکند در کوتاه مدت با افزایش بیشتری مواجه می شود. \r\n\r\n آمارهای مهم اقتصادی آمریکا از جمله وضعیت تولیدات صنعتی و بازار کار و اشتغال و نرخ بیکاری در ماه ژانویه قرار است در روزهای آینده منتشر شود. \r\n\r\n به نظر می رسد گزارش روز جمعه وزارت کار آمریکا مهمترین عامل موثر بر روند تحولات ارزش دلار و قیمت طلا خواهد بود. این گزارش تاحد زیادی وضعیت کلی اقتصاد آمریکا را نشان خواهد داد./م \r\n\r\n منبع: سایت طلا \r\n\r\n مطالب مرتبط \r\n افزایش بهای طلا در بازار جهانی طلا گران شد افزایش بی سابقه قیمت جهانی طلا درژانویه چرا قیمت جهانی طلا ناگهان افزایش یافت؟ طلای جهانی ارزان شد
5,پرواز فیل \r\n پیش از این، بازارهای نوظهور به منزله نور امیدی برای اقتصاد جهان بودند اما حالا اغلب آنها به منبع ناامیدی تبدیل شده اند. رشد اقتصاد چین در حال کند شدن است. برزیل در رکود تورمی گرفتار شده است. روسیه به واسطه تحریم های غرب و افت قیمت های نفت به رکود دچار شده است. آفریقای جنوبی از بی کفایتی و فساد آسیب دیده است. \r\n\r\n در میان همه این ناامیدی ها تنها یک اقتصاد نوظهور استوار ایستاده است: هندوستان.به همین دلیل نشریه معتبر اکونومیست در سرمقاله این هفته خود به تحلیل جایگاه اقتصاد هندوستان پرداخته است. اکونومیست نوشت: اگر اقتصاد هندوستان بال داشت اکنون می توانست بلندپروازترین اقتصاد جهان باشد- اما برای تحقق آن باید میراث سیاست ضدتولید را کنار گذارد. این وظیفه مهم را آرون جیتلی، وزیر دارایی این کشور بر عهده دارد که قرار است در روز 28 فوریه نخستین بودجه کامل دولتی را ارائه کند که با شعار حذف مقررات زائد و رونق رشد روی کار آمده است. در ژوئیه سال 1991 یک بودجه قابل توجه به بخش های تجارت، سرمایه خارجی و رقابت اقتصاد هندوستان اختصاص داده شد. هندوستان امروز هم اقدامی به همان اندازه مهم را نیاز دارد. هندوستان از ظرفیت نهفته ای برخوردار است. مردم این کشور کارآفرینند و در حدود نیمی از جمعیت 25/ 1 میلیارد نفری آن زیر 25 سال سن دارند. \r\n\r\n جمعیت هندوستان فقیر است و بنابراین فرصت زیادی برای دست یافتن به رشد اقتصادی دارد: سرانه تولید ناخالص داخلی هندوستان (بر اساس برابری قدرت خرید) در سال 2013 برابر 5،500 دلار بود در حالی که این رقم در چین 11،900 دلار و در برزیل برابر با 15،000 دلار بود. این اقتصاد از مالیات های محلی که در داخل مرز های هندوستان اخذ می شود، بهره می برد. اما حمایت همه احزاب برای اجرای یک نظام مالیات ملی که به طور سراسری بر کالاها و خدمات وضع شود، می تواند یک بازار مشترک واقعی ایجاد کند. پتانسیل اقتصاد هند همینجا است. اما پرسشی که همیشه مطرح بوده، این است که آیا این پتانسیل آزاد خواهد شد؟ تحلیلگران خوش بین به این نکته اشاره می کنند که تولید ناخالص داخلی هند در فصل چهارم سال 2014 در مقیاس سالانه رشدی 5/ 7 درصدی را نشان داده و حتی از چین پیشی گرفته است. اما تنها یک رقم که بسیاری هم آن را مورد تردید قرار می دهند، دلیلی کافی برای خوشحال شدن نیست. \r\n\r\n دلیل مهم تر برای خوشحالی در مورد اقتصاد هند این است که به نظر می رسد ثبات این اقتصاد روزافزون شده است. نرخ تورم هند پس از آنکه سال ها بیش از 10 درصد بود، اکنون به نصف کاهش یافته است. کسری حساب جاری هند کاهش یافته است، ارزش روپیه باثبات است، بازار سهام هند رونق یافته و رکود در قیمت کالاها برای کشوری که چهار پنجم نفت مصرفی خود را وارد می کند، یک موهبت است. در شرایطی که صندوق بین المللی پول پیش بینی خود از اقتصاد جهان را کاهش داده است، تا حدود زیادی هندوستان را از آن مستثنا کرده است. \r\n\r\n دلیل واقعی برای امید داشتن به اقتصاد هندوستان، چشم انداز اصلاحات در این کشور است. ماه مه گذشته، حزب نارندرا مودی به نام حزب بهاراتیا جانتا به مدد وعده اقتصاد بهتر، توانست پیروزی بزرگی را در انتخابات به دست آورد. دولت او ماه های ابتدایی کار خود را برای بهبود خدمات اجتماعی صرف کرد. اما آزمون واقعی برای اصلاح طلبی این دولت، لایحه بودجه آقای جیتلی خواهد بود. \r\n\r\n بخش آسان این کار، حفظ شرایط خوب هند با نظام مند کردن مقررات مالی و پولی است. علاوه بر این، بانک های دولتی هند نیازمند سرمایه اند و به دلیل آنکه دولت نمی تواند این پول را تامین کند، این وزیر باید سهامداران بالقوه را متقاعد کند که این بانک ها تحت حمایت سیاستمداران اداره می شوند. \r\n\r\n اگر قرار است هندوستان به بالندگی دست یابد، نیازمند اصلاحات عمده و شجاعت سیاسی متناسب با آن است. یک استراتژی برای توسعه که به خوبی آزموده شده این است که افراد از مشاغل کشاورزی کم درآمد به مشاغل مولدتر و با درآمد بیشتر هدایت شوند. خیز چین بر پایه تولید صادرات محور بنا شد. اما امکان پیروی از چنین الگویی برای هند محدود است چون رشد تجاری زنجیره عرضه در هند کند شده است و تولید به دلیل پیشرفت های تکنولوژیک کمتر به نیروی کار وابسته است. اما هندوستان می تواند این موضوع را بهتر از حالا مدیریت کند. \r\n\r\n این کشور از خدمات فناوری اطلاعات در سطح جهانی برخوردار است که بیش از آن به مهارت وابسته و به لحاظ اندازه کوچک است که بتواند جمعیت جوان 90 تا 115 میلیون نفری هند را که اغلب هم از تحصیلات کمی برخوردارند و طی یک دهه آینده وارد بازار کار این کشور می شوند، جذب کند. بنابراین بهترین امیدواری برای این کشور دستیابی به راه حلی ترکیبی است تا به وسیله آن بتواند حضور خود در بازارهای جهانی صنعت و خدمات را گسترش دهد. برای دستیابی به این هدف، آقای جیتلی باید بر سه حوزه تمرکز کند: زمین، برق و نیروی کار. \r\n\r\n گر چه هر سه این حوزه ها به لحاظ سیاسی حساسند اما هیچ کدام به اندازه موضوع خرید زمین در این کشور از حساسیت برخوردار نیست. در چین دولت می تواند زمین را مصادره کند. اما هندوستان در مسیر دیگری راهی طولانی پیموده است. یک طرح قدیمی برای ساخت دومین فرودگاه بین المللی بمبئی راکد مانده است. لایحه دیگری که در ماه های آخر کار دولت گذشته به تصویب رسید، اوضاع را بدتر کرد چون بر اساس آن، انجام مطالعات در مورد اثرات اجتماعی پروژه های بزرگ و برای خرید یک زمین، تایید 70درصد از مالکان زمین ها اجباری شد. مودی تلاش کرده است از قدرت اجرایی خود برای حذف این بند به خصوص در مورد سرمایه گذاری های حیاتی و مهم استفاده کند. \r\n\r\n گذشته هندوستان مملو از مشکلاتی است که موجب ایجاد تغییرات بزرگ شدند. بودجه سال 1991 هند واکنشی بود به بحران تراز پرداخت ها. خطری که در این مورد وجود دارد، این است که در شرایطی که تورم کاهش می یابد و هندوستان به مدد انرژی ارزان، رونق را تجربه می کند، رهبران این کشور از اصلاحات سختی که برای حفظ موفقیت اقتصادی هند نیاز دارند طفره می روند. این اشتباه بزرگی است. مودی و جیتلی فرصتی استثنایی به دست آورده اند تا اقتصاد هند را به پرواز در آورند. آنها نباید این فرصت را از دست بدهند. \r\n\r\n
5,اقتصاد جهان تک موتوره شد \r\n اقتصاد آمریکا هم به شدت به مصرف شهروندان آمریکایی متکی است، شهروندانی که هنوز عادت به اخذ وام های کلان دارند و نسبت بدهی های آنها به درآمدشان صددرصد است. اکونومیست در تازه ترین تحلیل خود از اقتصاد جهان در این زمینه هشدار داده است. \r\n\r\n اقتصاد جهان برای رشد خود، بار دیگر به نیروی محرکه مصرف کنندگان آمریکایی وابسته شده و به اصطلاح تک موتوره شده است. \r\n\r\n کریستین لاگارد، رئیس صندوق بین المللی پول چندی پیش هشدار داده بود که با رشد اقتصادی حوزه یورو، ژاپن و قدرت های نوظهور بریکس (شامل برزیل، روسیه، هند، چین و آفریقای جنوبی) که سه موتور رشد اقتصاد جهان بودند ضعیف شده اند و اکنون اقتصاد جهان فقط به اقتصاد آمریکا وابسته است. \r\n\r\n کاهش سرعت رشد چین به عنوان موتور اصلی اقتصاد جهان طی یک دهه گذشته تهدیدی بین المللی علیه تولید ناخالص داخلی جهان شده است. سازمان همکاری های اقتصادی و توسعه نیز اعلام کرده است که کاهش 2درصدی تقاضای داخلی چین به مدت دو سال، باعث کاهش تولید جهانی به میزان 0/ 3 درصد می شود و کشورهایی نظیر ژاپن بیشتر تحت تاثیر این کاهش قرار خواهند گرفت. \r\n\r\n در هفته پایانی دسامبر سرمایه گذاران بیش از 2/ 5 میلیارد دلار را از سهام بازارهای نوظهور خارج کرده اند که بیشترین میزان از ماه ژانویه امسال بوده است وشاخص مربوط به بیست بازار نوظهور به کمترین میزان خود در دهه گذشته رسیده است. کاهش تقاضای نفت چین و افزایش عرضه توسط آمریکا باعث افت قیمت این کالا، تقویت دلار و فرار سرمایه ها از بازارهای نوظهور شده است. \r\n\r\n افت قیمت نفت و کاهش درآمد نفتی این کشور و افزایش کسری بودجه دولت روسیه سبب شده است تا اقتصاد این کشور در سال 2014 میلادی شاهد انقباض باشد و پیش بینی ها هم از تداوم این وضعیت در سال های آینده خبر می دهد. در برزیل هم فساد مالی در بزرگ ترین شرکت نفتی این کشور و مشکلات اقتصاد داخلی سبب شده تا برزیل در سال 2014 میلادی تنها یک درصد رشد کند و بحران در اقتصاد این کشور در سال 2015 میلادی هم ادامه داشته باشد. \r\n\r\n در مورد حوزه یورو نیز صندوق بین المللی پول اعلام کرده است که سقوط قیمت نفت نه تنها به نفع اقتصاد حوزه پولی یورو نیست بلکه این منطقه را دچار تورم منفی نیز می کند و بر رشد اقتصادی این حوزه و نهایتا رشد اقتصادی جهان تاثیرگذار خواهد بود. \r\n\r\n نشریه اکونومیست در تحلیلی که دیروز درباره وضعیت اقتصاد جهان منتشر کرد، هشدار داده است که این وابستگی، بیش از حد شده و برای اقتصاد جهان خطرناک است. در این تحلیل چنین آمده است: شکی نیست که اقتصاد جهانی تک موتوره بهتر از اقتصاد جهانی است که برای حرکت نیاز به شوک و باتری به باتری کردن دارد. بار دیگر شاهد آن هستیم که موتور اقتصاد آمریکا به مدد صادرکنندگان کالاها از هامبورگ و هانگژو به کار افتاده است. \r\n\r\n شرکت های آمریکایی طی سه ماه اخیر بیش از یک میلیون شغل جدید ایجاد کرده اند و این بالاترین آمار اشتغالزایی از سال 1997 تاکنون بوده است. آمریکایی های شادمان از ارزان شدن بنزین، دست به جیب شده اند و بیشتر خرج می کنند. \r\n\r\n در ماه ژانویه، اعتماد مصرف کنندگان آمریکایی به بالاترین رکورد خود در بیش از یک دهه اخیر رسید. صندوق بین المللی پول پیش بینی کرده است رشد اقتصادی آمریکا در سال 2015 به 6/ 3 درصد خواهد رسید و این رقم بالاتر از رشد اقتصادی کل جهان خواهد بود. همه این ها اخبار خوشی برای آمریکا است. اما افزایش روزافزون تکیه به اقتصاد آمریکا و به طور خاص به مصرف کنندگان آمریکایی، بازخوردهای ناخوشایندی دارد. \r\n\r\n یک دهه پیش، مصرف کنندگان آمریکایی بی پروا وام های کلان می گرفتند. آنها خانه های بیش از پیش بزرگ خود را مملو از کالاهای چینی کرده بودند. آنها باک خودروهای پرمصرف خود را با نفت وارداتی پرمی کردند. صادرکنندگان بزرگ درآمدهای خود را دوباره به آمریکا بازمی گرداندند که این کار موجب پایین آوردن نرخ بهره می شد و وام گیری های بیشتر را در پی داشت. اوضاع در اروپا هم تفاوت چندانی نداشت. در اروپا، آلمانی های مقتصد، وام گیری های کلانی در سراسر حوزه یورو به راه انداخته بودند. \r\n\r\n پس از بحران مالی جهان، همه امیدها به پایان یافتن این بی تعادلی ها بود. آمریکایی ها و اسپانیایی های معتاد به وام و بدهی، بر تعهدات خود می افزودند و مصرف کنندگان صرفه جوی آلمانی و چینی برای یکبار هم که شده طعم لذت بردن از زندگی را می چشیدند. در ابتدا به نظر می رسید این دوران خوش به حقیقت پیوسته است. کسری تراز تجاری آمریکا که در سال 2006 معادل 6 درصد تولید ناخالص داخلی آن بود، تا سال 2009 تا بیش از نصف کاهش یافت. \r\n\r\n اما اکنون جهان دوباره به برخی از عادت های پیشین خود روی آورده است. حتی رشد موهای آدمیزادهم سریع تر از رشد اقتصاد حوزه یورو است و هر رشدی هم که وجود دارد، به شدت به صادرات وابسته است. مازاد حساب جاری کشورهای عضو حوزه پول واحد، 6/ 2 درصد از تولید ناخالص داخلی آنها است که آن را مدیون صادرات خود به آمریکا هستند. مازاد تراز تجاری آلمان با رقم 4/ 7 درصد از تولید ناخالص داخلی آن، مانند همیشه زیاد است. \r\n\r\n در چنین شرایطی، رشد اقتصادی چین در حال کند شدن است و بار دیگر به شدت به هزینه کشورهای دیگر وابسته است. چین در ماه ژانویه رکورد مازاد تراز تجاری خود را شکست، اما نه به دلیل زیاد بودن صادراتش. در واقع صادرات چین روند کاهشی خود را آغاز کرده است، اما واردات آن با سرعت بیشتری کند می شود. ارزش یوآن که طی سال های 2010 تا 2013 در برابر هر دلار تا بیش از 10 درصد افزایش یافته بود، طی یک سال گذشته دوباره رو به کاهش گذاشته است، روندی که سیاستمداران آمریکایی را به شدت می آزارد. \r\n\r\n نتیجه همه اینها این است که اقتصاد آمریکا در حال تغییر وضعیت است. میزان مشارکت مصرف در رشد اقتصادی فصل چهارم آمریکا در سال 2014، بیشترین میزان از سال 2006 به بعد را نشان داده است. کسری تجاری آمریکا در حال افزایش است. بدون درنظر گرفتن نفت، کسری تجاری آمریکا در سال 2014 به بیش از 3 درصد تولید ناخالص داخلی آن افزایش یافته است و در حال نزدیک شدن به اوج 4 درصدی خود در دوران پیش از رکود است. به احتمال زیاد، وابستگی جهان به آمریکا در حال افزایش است. \r\n\r\n آلمانی ها بیش از آنکه به سرمایه گذاری در کشور خود علاقه مند باشند، به انتقال پس اندازهایشان به ورای آب ها تمایل نشان می دهند. خانوارها و شرکت های اروپایی زیر بار فشار بدهی ها قرار گرفته اند، دستمزد کارکنان کاهش یافته است و بانک ها هم هیچ تمایلی به وام دهی ندارند. کل اروپا به مانند آلمان بر صادرات تکیه زده است. چین در تلاش برای ایجاد تراز است اما این روند از سرعت کافی برخوردار نیست. \r\n\r\n بخش خدمات چین هنوز نتوانسته است اعلام کند که بیش از نیمی از تولید سالانه کشور را به خود اختصاص می دهد. سیاست های پولی ناهمگون بر مشکلات می افزایند. نتایج تسهیل مقداری بانک مرکزی اروپا موجب افت ارزش یورو در برابر دلار آمریکا شد و کمک بیشتری به صادرکنندگان اروپایی کرد. بانک های مرکزی توکیو، پکن و بمبئی نیز در حال تسهیل هستند. به نظر می رسد فدرال رزرو آمادگی آن را دارد که در تابستان آینده نرخ بهره را افزایش دهد. این موجب خواهد شد که سرمایه های تشنه سود، به آمریکا سرازیر شوند و ارزش دلار سر به فلک بکشد. \r\n\r\n اکنون می توان به یقین گفت که دو خطر وجود دارد. نگرانی کوتاه مدت این است که صادرات ضعیف، افزایش ارزش دلار و رکود در سرمایه گذاری بخش انرژی (به دلیل کاهش قیمت نفت) رشد اقتصادی آمریکا را خفه کند. گذشته از این مشکل که اقتصاد آمریکا باید سایر اقتصادها را با خود به جلو بکشد، اقتصاد آمریکا به خاطر ضعف های خود ناتوان می شود. به همین دلیل فدرال رزرو نباید به افزایش نرخ بهره چندان مشتاق باشد. با توجه به اینکه نرخ تورم کمتر از هدف است، نیازی به تعجیل در اجرای سیاست های انقباضی نیست. \r\n\r\n اما نگرانی درازمدت تر این است که برهم خوردن روزافزون تراز ها موجب تکرار چرخه مالی دهه 2000 میلادی خواهد شد که در آن صادرکنندگان کالاها به آمریکا بار دیگر بی توجه به بدهی های مصرف کنندگان، سرمایه گذاری خواهند کرد. نسبت بدهی آمریکایی ها به درآمدهایشان از اوج 120 درصدی خود در دوره پیش از بحران، به حدود 100 درصد کاهش یافته است اما هنوز مصرف کنندگان آمریکایی انگیزه های زیادی دارند که بر بدهی های خود بیفزایند. سیاستمداران هم در خلاص کردن خودشان از یارانه هایی همچون تخفیف مالیات بر بهره بخش مسکن موفق عمل کرده اند. \r\n\r\n اما لزوم اقدامی درست در این زمینه تنها وظیفه آمریکا نیست. رهبران کشورها از بروکسل گرفته تا پکن نباید اکنون اجازه دهند که کاهش نرخ پول هایشان به جانشینی برای اصلاحات ساختاری یا تلاش برای رونق بخشیدن به هزینه های داخلی تبدیل شود. قدرت اقتصادی آمریکا، بر همه جهان موثر است. این موضوع نباید نادیده گرفته شود. \r\n\r\n اخبار اقتصادی - دنیای اقتصاد
5,دنیای اقتصاد در یک نگاه \r\n این روزنامه با بررسی عنوان بنای رشد بر چهار ستون برای تیتر یک نوشت: نشست تخصصی رشد اقتصادی و چرخه های تجاری در اولین همایش اقتصاد ایران به بررسی روند رشد اقتصادی در سال های گذشته ، چالش های اصلی رکود تورمی و رشد بلند مدت و راهکارهای خروج غیرتورمی از رکود و رشد پایدار پرداخت. در جمع بندی نشست مذکور، حسن درگاهی، درخصوص روند رشد پایدار 4 ستون را برای رشد پایدار ترسیم کرد. این اقتصاددان سیاست های اقتصادی در جهت ثبات سازی محیط کسب و کار و بازارهای مالی را به عنوان ستون اول رشد پایدار دانست. او دسته دوم را اصلاح سیاست های تجهیز منابع مالی به منظور افزایش سرمایه گذاری بیان کرد. استاد دانشگاه شهید بهشتی در توضیح دسته سوم سیاست های رشد پایدار گفت: اصلاحات سیاستی این گروه شامل سیاست های افزایش بهره وری بنگاه ها در سطح خرد است. به باور او، در این رابطه بهبود شرایط محیط کسب و کار به منظور کاهش هزینه های مبادلاتی و فراهم آوردن فضای رقابتی در سطح اقتصاد خرد می تواند تعیین کننده باشد. درگاهی در پایان نیز اصلاحات سیاستی، شامل ساماندهی یارانه ها و سیاست های حمایتی دولت در چارچوب نظام تامین اجتماعی را به عنوان دسته چهارم سیاست های رشد پایدار معرفی کرد. اولین کنفرانس اقتصاد ایران در روزهای 14 و 15 دی ماه در 9 نشست تخصصی برگزار شد. \r\n\r\n روزنامه دنیای اقتصاد به موضوع ضرورت اجماع سیاسی برای غلبه بر چالش های اقتصادی پرداخت و نوشت: روز گذشته سالن اجلاس سران برای دومین روز پیاپی میزبان چهره های اقتصادی دولتی، فعالان بخش خصوصی و کارشناسانی بود که به منظور برگزاری همایش اقتصاد ایران دور یکدیگر جمع شده بودند تا با ارائه و بررسی راهکارهای مناسب، آینده اقتصاد ایران را ترسیم کنند. \r\n\r\n این روزنامه با انعکاس عنوان سایه ملک عبدالله بر بازار دلار نوشت: دلار که روز یکشنبه با 50 تومان افزایش روبه رو شده بود، روز دوشنبه تحت تاثیر عواملی از جمله شایعه مرگ پادشاه عربستان رو به افت گذاشت. شاخص بازار ارز روز دوشنبه به کمک تحلیل هایی که از احتمال افزایش درآمدهای نفتی ایران به خاطر تنش های محتمل در کشور همسایه خبر می داد، 15 تومان کاهش قیمت را تجربه کرد تا روند کاهشی روز شنبه تکرار شده باشد. همزمان با کاهش دلار، ارز واحد اروپایی نیز با رکوردزنی معکوس 9 ساله این ارز در بازارهای جهانی، در بازار ایران با 50 تومان کاهش روبه رو شد. \r\n
5,رقابت اقتصادها در کاهش وابستگی به کالاها \r\n شادی آذری: در شرایطی که جهان شاهد افت قیمت کالاها است و در این میان نفت سقوط آزاد بی سابقه ای را تجربه می کند، تولیدکنندگان و صادرکنندگان، هر یک به نحوی به دنبال راه چاره می گردند، اما در این میان کشورهایی پیروز میدان خواهند بود که وابستگی خود را به کالاها کم کرده و به اقتصاد خود تنوع بخشیده اند. شاید به همین دلیل است که نشریه اکونومیست در مقاله ای که در شماره جدید خود منتشر کرده، کالاها را همچون پری های دریایی دلفریب اما خطرناک توصیف کرده است. اکونومیست نوشته است: \r\n کالاها همچون پری های دریایی هستند، دلفریب اما خطرناک. وقتی که قیمت ها بالا است، در دل سیاستمداران کشورهای صادرکننده کالاها قند آب می شود. عواید حاصل از صادرات نفت، گاز و فلزات، خزانه دولت را پر می کند. جریان سرمایه های خارجی به سمت داخل کشور جاری می شود و مشاغل دارای درآمد بالا ایجاد می شوند. اغلب، دولت های چنین کشورهایی سایر بخش های اقتصاد را نادیده می گیرند و بر این باورند که دوران خوش هرگز به پایان نخواهد رسید، اما همیشه این دوران به پایان می رسد. \r\n با سقوط قیمت کالاها، بسیاری از کشورها می فهمند که وقتی یک اقتصاد بیش از حد به منابع طبیعی خود وابسته باشد چه روی خواهد داد. ونزوئلا، با بزرگ ترین منابع نفت جهان، در آستانه ورشکستگی است. برزیل و نروژ، دو صادرکننده دیگر نفت، شاهد کاهش پیش بینی رشد اقتصادی شان بوده اند. ولادیمیر پوتین، رئیس جمهوری روسیه شاهد آن خواهد بود که مطابق برآوردهای بانک مرکزی این کشور، اقتصاد کشورش در سال 2015 تا 5 درصد کوچک می شود. احتمالا بدهی کشورش نیز به وضعیتی دچار می شود که رتبه اعتبارات این کشور به ناچیز افت خواهد کرد. وقتی که قیمت های کالاها در سال 2014 شروع به سقوط کردند، اقتصاددانان نگران وقوع بدترین شرایط برای سایر صادرکنندگان کالاها بودند، اما تاکنون بسیاری از کشورها توانسته اند فراتر از انتظارات پیش روند. فقط معدودی از کشورهای آمریکای لاتین از جمله آرژانتین، ونزوئلا و احتمالا برزیل در سال 2015 وارد رکود خواهند شد. سایر کشورها شاهد کاهش پیش بینی ها از رشد اقتصادی خود بوده اند، اما هنوز در وضعیت خوبی به سر می برند. شیلی که یک صادرکننده مس است و زمانی اسیر شرایط بازار می شد، در سال جاری میلادی رشدی تا 3 درصد را برای اقتصاد خود تجربه خواهد کرد. پرو که تا حدود زیادی به صادرات فلزات خود متکی است، شاهد رشدی 5 درصدی خواهد بود. اقتصاد آمریکای لاتین در کل تا 2 درصد رشد خواهد کرد. انتظار نمی رود که در سال 2015 هیچ صادرکننده نفت در خاورمیانه وارد رکود شود (البته اندازه گیری رشد اقتصادی در کشورهایی که درگیر جنگ هستند، تقریبا غیرممکن است). عربستان سعودی از منابع عظیم ارزی خود استفاده می کند تا هزینه های دولت را رونق بخشد و پیش بینی می شود که این اقتصاد در سال 2015 تا 5/4 درصد رشد کند. \r\n اما برخی کشورهای آفریقایی در حال آسیب دیدن از شرایط موجود هستند. نیجریه که تقریبا صادراتی جز نفت ندارد، در سال 2014 شاهد افت ارزش پول خود تا 14 درصد بوده است. زامبیا که یک صادرکننده مس است، در ماه ژوئن به صندوق بین المللی پول محتاج شد، اما اوضاع کشورهای دیگر آنقدرها که گفته می شود هم بد نیست. در مقایسه با دوره های پیشین افت قیمت کالاها، این بار ارزش پول کشورها نسبتا بالا مانده است. فقط کشورهایی که از بیماری مهلک ابولا آسیب دیده اند و گینه استوایی در سال 2015 شاهد کوچک شدن اقتصادهای خود خواهند بود. انتظار می رود مناطق جنوبی صحرای آفریقا در سال جاری تا 5 درصد رشد کند. \r\n دو عامل می تواند این واقعیت را توضیح دهد که چرا برخی از صادرکنندگان کالاها بهتر از سایرین می توانند در برابر افت قیمت کالاها تاب بیاورند. نخست باید گفت بسیاری از دولت ها موفق شده اند که شرایط کشورشان را برای کسب وکارها مناسب تر سازند. بر اساس اعلام بانک جهانی، طی سال های اخیر، مناطق جنوبی صحرای آفریقا در بهبود فضای کسب و کار همچون ستاره درخشیده است. کشور رواندا که به مدت 20 سال جنگ داخلی فرسایشی را تحمل کرده بود، اکنون برای کسب وکار حتی جایی بهتر از ایتالیا محسوب می شود. \r\n فضاهای بی خطر برای کسب وکار، موجب جذب سرمایه گذاری های مستقیم خارجی می شوند. در سال های اخیر، به رغم تلاطم های جهانی، سرمایه گذاری مستقیم خارجی در آفریقا افزایش یافته است. پول های خارجی به تنوع بخشیدن به اقتصادهای آفریقایی کمک می کنند. رشد اخیر اقتصاد نیجریه هیچ ارتباطی به بخش نفت آن – که دچار رکود شده است- ندارد. این کشور رشد خود را مدیون بخش مالی و سایر خدماتش است. حتی کشور چاد، که یک صادرکننده نفتی است که اقتصاد \r\n تک بعدی آن مشهور است، به تازگی علائمی نشان داده است از اینکه سهم درآمدهای نفتی از کل درآمدهایش به طور روزافزونی کاهش می یابد. اما در روسیه وابستگی به کالاهای نفتی و غیرنفتی هیچ کاهشی نیافته است. به خاطر رکود در بخش سرمایه گذاری های خارجی که در سال 2014 به شدت به این اقتصاد آسیب زد،تنوع بخشی به این اقتصاد بیش از هر زمان دیگری برای پوتین دشوار است. \r\n دوم اینکه، برخی کشورهای آمریکای لاتین و آفریقا مانند زامبیا و شیلی اکنون سیاست های مالی خاصی را در پیش گرفته اند که بر اساس آن در دوران خوب اقدام به پس انداز و در دوران بد هزینه می کنند. سایر کشورها به ویژه در خاورمیانه نرخ مالیات را افزایش می دهند تا بتوانند با کاهش فروش کالاها مقابله کنند. یک دهه پیش بودجه کشور آنگولا تقریبا به طور کامل به نفت وابسته بود اما اکنون یک سوم آن از بخش های دیگر تامین می شود. شیلی، کشوری که مس 60 درصد از صادرات آن را به خود اختصاص می دهد، زمانی به خاطر مدیریت نادرست درآمدهایش از این فلز با ارزش، زبانزد بود. \r\n اما اکنون یک هیات مستقل مسوولیت کنترل استفاده های دولت از درآمدهای کشور از مس را بر عهده دارد. در سطح جهان، برخی صادرکنندگان کالاها در سال 2015 با شرایط سختی روبه رو خواهند شد، اما برخی دیگر دلایل کافی برای خوش بینی در اختیار دارند. آفریقا برای دهه ها وابستگی شدیدی به منابع خود داشت اما امسال ممکن است به یکی از مناطقی تبدیل شود که سریع ترین رشد اقتصادی را به خود اختصاص می دهد. دیگر سرنوشت آفریقا به چرخ و فلک کالاها که گاه آن را بالا ببرد و گاه به پایین بکشاند، وابسته نیست. اگر پوتین هم یک دهه پیش حاضر می شد که روش خود را تغییر دهد و بر موج قیمت کالاها سوار نشود، امروز مردمانش با چنین سال سختی مواجه نمی شدند.
5,درآمد ماهانه تا یک میلیون و 150 هزار تومان از مالیات معاف می شود \r\n سخنگوی کمیسیون تلفیق لایحه بودجه کل کشور سال 94 گفت که بر اساس مصوبه کمیسیون تلفیق، درآمدهای ماهانه تا یک میلیون و 150 هزار تومان از مالیات معاف می شوند . \r\n\r\n به گزارش ایسنا، محمد مهدی مفتح در حاشیه جلسه علنی دیروز مجلس در یک نشست خبری افزو د: در بند الف تبصره 9 لایحه بودجه سال 94 در ارتباط با سقف معافیت مالیاتی حقوق ودستمزد، درآمد سالانه تا 138 میلیون ریال از مالیات معاف شد. \r\n\r\n وی افزود : همچنین مقرر شد مازاد دریافتی تا هفت برابر حداقل حقوق با نرخ مالیاتی 10 درصد و مازاد آن با نرخ مالیاتی 20 درصد محاسبه شود. \r\n\r\n به گفته سخنگوی کمیسیون تلفیق در صورت تصویب نهایی این مصوبه در مجلس ،میزان معافیت مالیاتی درآمد کارکنان دستگاه های دولتی وغیر دولتی یکسان خواهد شد. \r\n\r\n مفتح ادامه داد: کمیسیون تلفیق در مصوبه دیگری مقرر کرد از مشترکان آب شهری علاوه بر دریافت آب بها به ازای هر متر مکعب آب شرب 150 ریال دریافت شود تا برای آبرسانی روستاها هزینه شود. \r\n\r\n سخنگوی کمیسیون تلفیق یاد آور شد: در مصوبه دیگر کمیسیون تلفیق مقرر شد وزارت نیرو در ازای هر کیلووات ساعت برق مصرفی، 30 ریال عوارض از مشترکان برق شهری، باغ شهرها و خانه باغ های حاشیه شهرها دریافت کند تا برای توسعه برق روستایی مصرف شود. \r\n\r\n سخنگوی کمیسیون تلفیق همچنین از مصوبه دیگراین کمیسیون خبر داد که بر اساس آن سازمان مدیریت و برنامه ریزی موظف می شود در بودجه سال 94 سازمان مناطق آزاد و ویژه نظارت کند و بودجه سال 95 این سازمان را در لایحه بودجه بیاورد. \r\n\r\n وی با اشاره به مصوبه دیگر کمیسیون تلفیق گفت: بندی را به لایحه بودجه اضافه کردیم که بر اساس آن آستان های مقدس مثل قدس رضوی، حرم حضرت معصومه (س) و شاهچراغ و قرارگاه های سازندگی موظف می شوند در سال 94 اظهار نامه مالیاتی و حساب سود و زیان خود را به سازمان امور مالیاتی تسلیم کنند و طبق قانون مالیات خود را بپردازند. \r\n\r\n البته مقرر شد منابع درآمد مالیاتی حاصل از فعالیت های اقتصادی شرکت های تابعی آستان قدس به صورت بودجه ای در ردیف جمعی و خرجی به آستان قدس برگردد و در آنجا هزینه شود . \r\n\r\n این نماینده مجلس تصریح کرد: در مصوبه دیگری مقرر شد مانده وجوه مصرف نشده اعتبارات عمرانی پروژه های نیمه تمام تا زمان اتمام طرح به سال بعد مالی منتقل شود. پیش از این زمانی که سال تمام می شد اگر اعتبار عمرانی جذب نشده بود ،باید به حساب خزانه بر می گشت، اما بر اساس این مصوبه این اعتبار باید سر جای خود باقی بماند تا سال بعد در برای اتمام پروژه مصرف شود. \r\n\r\n سخنگوی کمیسیون تلفیق در پایان از مصوبه دیگر این کمیسیون خبر داد که بر اساس آن اپراتورهای ارائه دهنده خدمات ارتباطی موظف می شوند به ازای هر پیامک 10 ریال اضافه از استفاده کنندگان این خدمات دریافت کنند تا این مبلغ برای مصارف حوزه بهداشت و درمان هزینه شود.
5,اعتراض به گرانی اخیر در صنف IT/درخواست از دولت برای تجدید نظر در کالاهای مشمول عوارض فرهنگی \r\n به گزارش خبرگزاری فارس ، پیرو بخشنامه گمرک ایران برای دریافت عوارض 4درصدی از برخی کالاهای حوزه فناوری اطلاعات، شب گذشته تعدادی از اعضاء هیات مدیره و کمیسیون های مختلف مجمع واردات و برخی اعضاء هیات مدیره سازمان نظام صنفی رایانه ای تهران جلسه مشترکی ترتیب دادند و در خصوص دلایل غیر منطقی بودن صدور این بخشنامه تبادل نظر کردند. \r\n\r\n صدور بخشنامه گمرک پیش از طی مراحل استصوابی هیات دولت است \r\n\r\n محمد حسین برخوردار رئیس مجمع واردات در خصوص تحمیل 4 درصد عوارض به کالاهای فرهنگی حوزه آی تی اظهار داشت: اداره کل مقررات صادرات و واردات طی نامه شماره 4853/210/93 مورخ 05/09/93 پیرو تبصره ماده 14 قانون بودجه سال 1393 لیست 69 ردیف تعرفه کالا را به عنوان کالاهای فرهنگی جهت اخذ 4 درصد عوارض مازاد به گمرک ایران اعلام کرده و متعاقب آن گمرک ایران نیز دستور دریافت عوارض مذکور را صادر کرده است، این در حالی است که طبق صورت جلسه ای که با حضور نمایندگان وزارت صنعت، معدن و تجارت و وزارت فرهنگ و ارشاد اسلامی در دفتر مقررات صادرات و واردات به منظور تعیین فهرست مصادیق اقلام مذکور برگزار شده، صراحتا آمده است که این فهرست جهت طی مراحل استصوابی به هیات دولت ارسال می شود. لذا اقدام گمرک به دریافت عوارض پیش از اینکه لیست مذکور به تصویب هیات دولت برسد منطقی نیست. \r\n\r\n تقویت تولید محتوای فرهنگی با مشوق قاچاق \r\n\r\n رئیس مجمع واردات تصریح کرد: به طور کلی چندان منطقی نیست که هزینه تقویت تولید محتوای فرهنگی را بر اقلام سخت افزاری تحمیل کنیم. نتیجه چنین نگرشی آن است که با دامن زدن به فرهنگ قاچاق و هدایت بنگاه های اقتصادی شناسنامه دار به فعالیت های غیر شفاف، هزینه تولید محتوای فرهنگی را تامین کنیم. نتیجه چنین عملکردی آن است که مسیر ارتقاء فرهنگ را با ریل گذاری ضد فرهنگی طی کرده ایم. \r\n\r\n در خواست مشترک دو سازمان از مردان اقتصادی دولت \r\n\r\n برخوردار تاکید کرد: نظر به اینکه لیست 69 قلم کالاهای فرهنگی مشمول تبصره ماده14 قانون بودجه سال 93 جهت طی مراحل استصوابی به هیئت دولت ارسال شده است، مجمع واردات و سازمان نظام صنفی رایانه ای به صورت مشترک از مردان اقتصادی دولت درخواست دارند نسبت به بازنگری و حذف قطعات تولیدی وکالاهای غیرمرتبط از لیست کالاهای فرهنگی مساعدت کنند. \r\n\r\n این تبصره در قانون بودجه اصلاح شود \r\n\r\n برخوردار تصریح کرد: درخواست هر دو سازمان از مجلس شورای اسلامی آن است که موضوع در خصوص بودجه سال آتی نیز مورد بازنگری قرار گیرد. \r\n\r\n وی تاکید کرد: بدون شک اقدام عاجل دولت در مورد فوق به منزله حمایت از تولید کنندگان داخلی و واردکنندگان قانونی است و می تواند از آشفتگی بازار و ایجاد فرصت برای سودجویان جلوگیری کند. \r\n\r\n عطف به ماسبق نکنید \r\n\r\n حسین تنهایی عضو هیات مدیره مجمع واردات در این جلسه اضافه کرد: هرچند گمرک ایران مجاز است طبق قانون، حقوق خود را از 6 ماه پیش از صدور بخشنامه مطالبه کند اما مسئله این جا است که پرداخت تفاوت 4 درصد عوارض فرهنگی برای کالاهایی که واردات آن ها در ماه های قبل انجام شده و به فروش رفته به دلیل اینکه وصول مابه التفاوت از مصرف کنندگان نهایی کالا غیر ممکن است، بجز تحمیل ضرر و زیان به بنگاه های اقتصادی که از طریق مبادی رسمی و به صورت قانونی اقدام به واردات کالا کرده اند، نتیجه دیگری نخواهد داشت. \r\n\r\n وی ادامه داد: آیا خساراتی که از این طریق بر شرکت های تامین کننده این کالاها وارد می شود را نباید دولت جبران کند. \r\n\r\n به گفته تنهایی تجربه نشان داده است که نتیجه چنین برخوردهایی، فرار سرمایه ها از تجارت رسمی و گسترش تجارت پنهان و قاچاق است. \r\n\r\n ضرر و زیان متوجه بخش های آموزشی کشور است \r\n\r\n تنهایی با اشاره به این موضوع که مشتری این اقلام مراکز آموزشی هستند تصریح کرد: بعنوان نمونه، ردیف 2 مشتمل بر دیتا پروژکتور است که استفاده عام و مصارف فرهنگی نداشته و عمدتا مصرف آموزشی دارند که عمدتاً در کلاسهای آموزش و پرورش ، دانشگاه ها و آموزشگاه ها استفاده می شود. در سایر موارد نیز برای اداره جلسات اداری در تمام وزارتخانه ها، سازمان های دولتی و کارخانجات مورد استفاده قرار می گیرند. \r\n\r\n وی تصریح کرد: این افزایش 4 درصدی کالاهای فرهنگی، افزایش بار مالی به وزارتخانه های محرومی همچون آموزش و پرورش و آموزش عالی و همچنین نهادهای کوچکی همچون مدارس و آموزشگاه ها را که همواره با کمبود بودجه و مشکلات مالی مواجه هستند، موجب می شود. \r\n\r\n کالاهای واسطه ای و قطعات نباید مشمول این بخشنامه باشد \r\n\r\n حسین غروی رئیس کمیسیون سخت افزار و عضو شورای راهبردی مجمع واردات اظهار داشت: در لیست 69 ردیف تعرفه اعلام شده در بخشنامه گمرک، شاهد آن هستیم که برخی قطعات و کالاهای واسطه ای نیز درج شده است. این درحالی است که تبصره فوق صرفا به اقلام و محصولات اشاره دارد و نه کالاهای واسطه ای و قطعات. واقعا جا دارد که مسئولان و دست اندرکاران پیش از صدور چنین بخشنامه هایی موضوع را با تشکل های صنفی طرح کرده و حداقل نظرات کارشناسی آنها را اخذ کنند. \r\n\r\n به گفته غروی اعتماد به بلوغ تشکل های اقتصادی می تواند بسیاری از دوباره کاری ها را در نظام کند اداری کاهش دهد. \r\n\r\n معارض اقتصاد مقاومتی است \r\n\r\n سعید درکوش رئیس کمیسیون آی تی مجمع واردات نیز افزود: بی شک درج شدن قطعات و کالاهای واسطه ای سبب کاهش توان تولید داخل شده و صراحتا با مبانی اقتصاد مقاومتی و تولید ملی معارض است. خصوصا در شرایط فعلی که اکثریت واحدهای تولیدی کماکان با محدودیت ارز، مشکلات تحریم و افزایش هزینه های داخلی دست به گریبان هستند، اعمال مصوباتی از این قبیل منجر به تضعیف صنایع داخلی خواهد شد. \r\n\r\n وی ادامه داد: این موضوع از آنجا حائز اهمیت بیشتر است که توجه داشته باشیم که در ارتباط با کالاهایی درحال صحبت هستیم که به دلیل تغییر متوالی و سریع تکنولوژی، گاهی اوقات تامین کنندگان آن مجبور هستند جهت جلوگیری از ضرر بیشتر آن را به صورت سر به سر روانه بازار کنند. \r\n\r\n نقض غرض قانونگذاران است \r\n\r\n شاکری رئیس انجمن واردکنندگان کالا و تجهیزات رایانه ای کشور در این خصوص اظهار داشت: اگر یکی از اهداف اصلی از طرح افزایش 4 درصدی عوارض به این کالاها، کسب درآمد بیشتر برای دولت در نظر بگیریم، به نظر می رسد این طرح نتیجه ای جز افزایش فرار مالیاتی، کاهش درآمدهای گمرکی ، عدم شفافیت در عرضه نتیجه دیگری به دنبال نخواهد داشت که دقیقا نقض غرض اولیه قانونگذاران خواهد بود. \r\n\r\n وی اضافه کرد: با نگاهی به ردیف 1 لیست مذکور مشاهده می کنید این ردیف در برگیرنده مانیتور های صنعتی است که در اتاق های فرمان و کنترل، مراکز دیسپچینگ و اطلاع رسانی دیجیتال مورد استفاده قرار می گیرند. از جمله مثال های کاربردی این تجهیزات تابلوهای کنترل پرواز فرودگاه ها، کنترل راه و ترابری ، ترافیک و حمل نقل جاده ایی هوشمند، مانور نظامی، کنترل مخابرات و نیروهای انتظامی است و هیچ موضوعیت فرهنگی بر آن مترتب نیست. \r\n\r\n نامه نگاری با وزیر صنعت، معدن و تجارت \r\n\r\n در ادامه ناصرعلی سعادت رییس سازمان نظام صنفی رایانه ای استان تهران در این خصوص اظهار داشت: این سازمان قرار گرفتن کالاهای حوزه فناوری اطلاعات مانند بلندگو، هدفن، دیسک های فشرده لیزری، مانیتور ، ماژول های LEDو LCD را جزء کالاهای فرهنگی قابل توجیه نمی داند. ضمن اینکه افزودن 4 درصد عوارض بر این اقلام تنها مشوق سودجویانی می داند که به دنبال دور زدن قانون و واردات غیر رسمی این اقلام هستند. \r\n\r\n وی تصریح کرد: ماژول های LEDو LCD جزء کالاهای واسطه ای خطوط تولید هستند و با افزایش عوارض آنها، برتری نسبی رقابت از تولیدکنندگان داخلی سلب می شود. \r\n\r\n سعادت تاکید کرد: مشکلاتی که بواسطه تحمیل این عوارض بر کالاهای این حوزه مترتب است را طی نامه مکتوب به اطلاع وزیر محترم صنعت، معدن و تجارت رسانده ایم. درخواست صریح سازمان نظام صنفی رایانه ای تجدید نظر در لیست مذکور است. \r\n\r\n نتیجه ای جز مخدوش کردن فضای کسب و کار نخواهد داشت \r\n\r\n باقر بحری نایب رییس سازمان نظام صنفی رایانه ای استان تهران در این خصوص اظهار داشت: متاسفانه گمرک ایران به صورت عطف به ماسبق اقدام به شروع صدور کسر دریافتی برای واردات مربوطه از خرداد ماه سال جاری را کرده که این نیز ضرر مضاعفی بر تولیدکنندگان داخلی و واردکنندگان قانونی تحمیل می کند. \r\n\r\n وی افزود: اضافه شدن 4 درصد عوارض فرهنگی به همراه هزینه های جاری شامل: 4 درصد حقوق و عوارض گمرکی و 8 درصد مالیات بر ارزش افزوده در کنار مشکلات تهیه ارز و کارمزدهای بانکی (8 تا 10 درصد)، عملا فضای کسب و کار را برای شرکت هایی که در راستای قانون شفاف عمل کرده اند بیش از پیش به چالش در آورده و توان هرگونه مبارزه و رقابت آنان را علیه قاچاق گرفته و فقط منجر به ترویج بیشتر قاچاق کالاهای مشمول این طرح از مبادی غیر قانونی می شود. \r\n\r\n به گفته بحری جای بسی شگفتی است که اکثر تعرفه کالاهایی که مشخصاً فقط جنبه فرهنگی دارند در لیست نهایی ارائه شده، حتی مورد اشاره هم قرار نگرفته اند. \r\n\r\n انتهای پیام/آ
5,درخواست برای افزایش قیمت خودرو \r\n به گزارش اقتصاد پرس ، احمد نعمت بخش اظهار کرد: خودروسازان خواهان افزایش قیمت خودروهای داخلی در سال آینده هستند. \r\n\r\n وی با بیان اینکه از ابتدای سال آینده برخی عوارض دولتی از جمله عوارض شماره گذاری، بیمه و مالیات بر ارزش افزوده افزایش می یابد، خاطرنشان کرد: علاوه بر هزینه های دولتی که از سوی خودروسازان به دولت پرداخت می شود هزینه های تولید خودرو نیز افزایش می یابد. \r\n\r\n دبیر انجمن خودروسازان ایران ادامه داد: از ابتدای سال آینده میزان حقوق و دستمزد افزایش خواهد یافت. علاوه بر آن به طور سنتی در سال جدید شاهد افزایش قیمت مواد اولیه خواهیم بود. \r\n\r\n وی افزود: بنابراین رشد هزینه های دولتی و غیردولتی صنعت خودرو افزایش هزینه های تولید و قیمت تمام شده تولید خودروهای داخلی را به دنبال خواهد داشت و به دنبال آن قیمت خودروها هم باید افزایش یابد. \r\n\r\n نعمت بخش با بیان اینکه در این زمینه خودروسازان درخواست خود را برای افزایش قیمت ارائه خواهند کرد، تصریح کرد: قیمت خودروهای داخلی باید به گونه ای تعیین شود که خودروسازان بتوانند به حوزه های اصلی چون تحقیق و توسعه و افزایش تنوع محصولات تولیدی بپردازند. \r\n\r\n منبع : تابناک \r\n\r\n مطالب مرتبط \r\n خودروهای وارداتی گران شدند+جدول
5,از ما مالیات نگیرید! \r\n روز گذشته مجلس در جریان بررسی لایحه رفع موانع تولید رقابت پذیر و ارتقای نظام مالی کشور ماده مربوط به بهره برداری و صادرات محصولات معدنی را مورد بررسی قرار داد و در راستای اصلاحات بیشتر به کمیسیون مشترک ارجاع داد. اما موضوعی که نمایندگان در نشست علنی روز گذشته مطرح کردند و مورد بررسی قرار دادند حاکی از آن است که مجلس به دنبال تصویب قانونی است که بر اساس آن لغو معافیت صادرات مواد خام معدنی از پرداخت مالیات تحقق می یابد، این در حالی است که به اعتقاد معدنی ها تعریف مالیات برای صادرات مواد معدنی تنها باعث تشدید رکود در چرخه اقتصادی معادن محسوب می شود. از منظری دیگر طبق قانون برای صادرات مواد معدنی خام پرداخت مالیات تعریف نشده و به نظر می رسد مجلس درصدد این است که خلاف قانون اساسی عمل کند. \r\n\r\n به گزارش اقتصادنیوز هر چند مجلس با اخطار احمد توکلی درباره اصلاحات و الحاقات قانون معادن تصمیم گیری نکرد و این موضوع را در راستای بررسی های بیشتر به کمیسیون مربوطه ارجاع داد، اما واکنش خانه معدن نسبت به این تصمیم مجلسی ها بیانگر آن است که این تبصره واحدهای کوچک معدنی که فقط در صورت صادرات تولیدات خود اقتصادی خواهند بود را با مشکل روبه رو خواهد کرد. \r\n\r\n وضعیت معادن را بحرانی تر نکنید \r\n محمدرضا بهرامن، نایب رئیس خانه معدن در خصوص پیشنهادی که به کمیته معدن و صنایع معدنی مجلس برای اصلاح این ماده شد، گفت: تصویب لغو معافیت مالیاتی مواد معدنی در موازات با لایحه رفع موانع تولید رقابت پذیر نبوده و درست نیست در این لایحه برای برطرف شدن مشکلات تولید کشور محدودیات و مصوبات جدید این چنینی آورده شود. \r\n\r\n او افزود: خانه معدن درخواست خود را از مجلس بسیار شفاف اعلام کرده است و مجلس باید درصدد این باشد که مشکلات تولید را برطرف کند نه اینکه با مالیات مشکلات تولید را در واحدهای کوچک معدنی چند برابر کند. در حال حاضر معادن کوچک سهم عمده ای از اشتغالزایی را در برعهده دارند و چرخه اقتصادی این معادن با صادرات مواد معدنی به کشورهای خارجی رابطه مستقیم دارد و درآمدزا هستند. \r\n\r\n بهرامن با تاکید بر اینکه برخی معادن تنها راه بقایشان صادرات مواد معدنی است، گفت: تصمیم مجلس در خصوص مالیات برای صادرات مواد معدنی جز اینکه این بخش اقتصادی را بیشتر از گذشته با رکود مواجه کند، نیست. زیرا قیمت تمام شده تولید این واحدهای معدنی با پرداخت مالیات شرایط را برای فعالان معدنی بحرانی تر می کند و این سرمایه گذاران انگیزه خود را برای تزریق سرمایه در این بخش از دست می دهند. \r\n\r\n نایب رئیس خانه معدن افزود: معدنی ها در انتظار آثار لایحه خروج از رکود بودند تا فضای سرمایه گذاری در این بخش مساعد شود، حال مجلس با چنین تصمیم گیری سرنوشت معادن را با تعطیلی و رکود رقم زد. \r\n\r\n او افزود: اگر در راستای جلوگیری از خام فروشی مواد معدنی باید اقدامی شود، پرداخت مالیات راهکار درستی نیست. چرا که وضع مالیات شامل حال تمامی معادن کشور می شود و برای تعریفی از خام فروشی نظرات کارشناسی را مورد توجه قرار داد. نبود تکنولوژی فرآوری مواد معدنی با ارزش افزوده بالا و نبود استراتژی مشخص در بخش معدن، دلیل اصلی خام فروشی مواد معدنی است نه عدم پرداخت مالیات. \r\n\r\n وضع مالیات مترادف با فرار سرمایه گذار است \r\n به گزارش اقتصادنیوز ، در همین رابطه، بهرام شکوری، نایب رئیس انجمن سنگ آهن معتقد است: جای تعجب دارد که مجلس برای معادن اینگونه تصمیم گیری کرده است. زیرا تصمیم منطقی آن است که بخش های اقتصادی کشور را با سیاست های تشویقی اصلاح کرد نه اینکه با سیاست های تنبیهی که مترادف انگیزه کشی برای سرمایه گذار است، معادن را متضرر کرد. \r\n\r\n او با بیان اینکه در حال حاضر بخش های اقتصادی کشور از جمله معادن، تحت تاثیر تصمیم های یک شبه ای است که یک روز امری را مجاز و روز دیگر ممنوع اعلام می کند، افزود: بسیاری از سرمایه گذاران با توجه به اینکه عوارض صادرات مواد معدنی صفر بوده وارد این عرصه از فعالیت اقتصادی شده اند و تصویب لغو معافیت مالیاتی برای صادرات مواد معدنی باعث می شود تمام برنامه آنها بهم ریزد و به فضای سرمایه گذاری در معادن کاملا بی اعتماد شوند. \r\n\r\n نایب رئیس انجمن سنگ آهن افزود: مجلس با لغو این معافیت مسبب فرار سرمایه گذار از این بخش اقتصادی می شود. از طرفی معادن در نقاط محروم و دور از هر آبادانی واقع شده و باعث آبادی منطقه خود می شود، آیا درست است با چنین تصمیمات غلطی فضای سرمایه گذاری معادن را دگرگون و فرصتی که می توان مناطق محروم را با تزریق سرمایه توسط سرمایه گذار آباد کرد به نابودی کشاند؟ \r\n\r\n او افزود: امیدواریم مجلس از این تصمیم کوتاه بیاید و با تصویب لغو معافیت مالیات سرنوشت معادن را با رکود گره نزند. \r\n\r\n بازارهای صادراتی را از دست می دهیم \r\n پرداخت مالیات برای صدور مواد معدنی برای معدن داران صرفه اقتصادی ندارد. به اعتقاد ابراهیم جمیلی رئیس خانه اقتصاد ایران نباید برای جبران کاهش درآمدهای نفتی به معادن فشار وارد کرد و از طریق اخذ مالیات وضعیت آنها را بدتر کرد. \r\n\r\n او در این باره افزود: اگر هدف جلوگیری از فروش مواد خام معدنی است، باید راهکار دیگری غیر از تعیین مالیات برای این مشکل در نظر گرفت. زیرا با وضع مالیات برای فعالان معدنی در آخر باید دو دستی بازارهای صادراتی مان را تقدیم کشورهای دیگر کنیم. \r\n\r\n جمیلی با بیان اینکه باید تلاش شود حداکثر بهره برداری را از معادن داشته باشیم و نظام مالیاتی کشور بر مالیات درآمد متمرکز شود، گفت: صلاح در این است که اقداماتی در راستای تقویت بنیه مالی معادن انجام شود نه اینکه کاری کرد تا انگیزه برای فعالیت های معدنی باقی نماند. \r\n\r\n مالیات برای صادرات مواد معدنی مشکل قانونی دارد \r\n محمد کردبچه، مشاور معاونت برنامه ریزی و نظارت راهبردی رئیس جمهور در خصوص تصویب لغو معافیت مالیات صادرات مواد خام معدنی که مجلس در حال بررسی آن است، معتقد است: زمانی که معادن بهره مالکانه را می پردازند چنین مالیاتی برای صادرات معنایی ندارد. حقوق دولتی که معادن هر ساله آن را می پردازند با اخذ این مالیات همخوانی ندارد. \r\n\r\n این اقتصاددان به این باور است که زمانی که بهره مالکانه هر سال از معدن داران دریافت می شود، لزومی ندارد مجلس برای صادرات مواد معدنی مالیات تعیین کند. طبق قانون برای صادرات مواد معدنی خام پرداخت مالیات تعریف نشده است و اگر چنین ماده ای به تصویب برسد، مشکل قانونی دارد. زیرا در قانون دائمی چنین مالیاتی در نظر گرفته نشده است. \r\n\r\n با این حال، در بسیاری از معادن درآمدها کفاف مخارج را نمی دهد. در این شرایط که مجلس می تواند در جهت حمایت از بخش تولید و معدن حرکت کند، چرا باید قفلی به قفل های قبل این بخش اقتصادی افزوده شود و تیر خلاص به سمت معدن رها شود؟
5,"مردم باید معترض مالیات بر ارزش افزوده باشند \r\n شهروند با غلامحسین دوانی، عضو جامعه حسابداران رسمی ایران گفت وگویی انجام داده که در ادامه می خوانید: در ابتدا می خواستم اساساً توضیح بدهید که تعریف مالیات بر ارزش افزوده چیست؟ اگر بخواهیم ارزش افزوده را به زبان ساده بیان کنیم، ارزش افزوده عبارت است از ما به التفاوت ستانده و داده. به عبارت ساده تر و در عمل ارزش افزوده یعنی: فروش منهای خرید. اگر ممکن است برای روشن شدن بحث، در این رابطه یک نمونه عینی ارایه دهید؟ برای توضیح بیشتر یک کارگاه کفاشی را در نظر بگیرید که اقدام به تولید کفش می کند. این کارگاه برای تولید یک جفت کفش احتیاج به مواداولیه به شرح زیر دارد که هرکدام را به قیمت هایی که در فهرست زیر آمده است، خریداری می کند: چرم رویه 35,000 ریال، کفی کفش 25.000 ریال، میخ کفاشی 1.000 ریال، چسب کفاشی: 800 ریال، نخ کفاشی 500 ریالبنابراین مجموع خرید این کارگاه کفاشی برای تولید یک جفت کفش 62,300 ریال است. بعد از انجام یکسری عملیات روی مواداولیه خریداری شده، یک جفت کفش تولید می شود. تولیدکننده کفش، یک جفت کفش را به قیمت 120.000 ریال می فروشد.با توجه به تعریف فوق، ارزش افزوده ایجاد شده توسط تولیدکننده کفش عبارت خواهد بود از: خرید فروش = ارزش افزوده4,616 = 8درصد 57.700 = 62.300 120.000= ارزش افزودهبنابراین مشاهده می کنید که این مالیات چندباره اخذ نشده بلکه در مجموع 4,616 ریال اخذ می شود همین فرمول در مورد طلا هم صادق است. یعنی در تبدیل شمس به طلا و زیورآلات در مجموع در چند مرحله همان 8 درصد فعلی اخذ می شود نه بیشتر.اما هر چرخه کالایی خریداری شده که مالیاتی داده است، در مجموع این هزینه را بالا برده و از کل 8 درصد گرفته می شود!اگر طلای شمش 10 دلار خریده شود و ده ها دلار هزینه بشود و نهایتش بشود 110 دلار باز هم اگر 8 درصد را بگیریم این مبلغ یک عدد جمع شده است که مالیات هایش به جیب تولید برگشته است. سیستم حسابداری این موضوع ساده است. در حساب های هر مجموعه ای، یک بخش برای مالیات بر ارزش افزوده ایجاد می شود و مالیات بر ارزش افزوده پرداختی برای هر بخش مجموعه تولیدی یک ستون و دریافتی هایش ستون دیگر می شود؛ اگر بیشتر کسی مالیات بر ارزش افزوده داده باشد از سازمان امور مالیاتی پس می گیرد یا از مالیات بستانکار می شود و در دوره 3 ماهه بعدی آن را کسر می کند. آیا هم اکنون سیستم های زیرساختی لازم برای محاسبه و برگرداندن مالیات ها در چرخه ها را داریم؟ نه متاسفانه مشکلات این گونه ای به وضوح وجود دارد و برخی کالاهای تمام شده را نمی توان دقیق محاسبه کرد که چه زمانی فروخته شده تا مالیات آن در چرخه قبلی تولید برگردانده شود. در حال حاضر نرخ مالیات بر ارزش افزوده چقدر است؟ در اصل لایحه پیشنهادی دولت که در سال 1380 به مجلس وقت ارایه شده بود نرخ پیشنهادی دولت 15 درصد بود که سرانجام پس از کش وقوس های فراوان در سال 1387 به 3 درصد کاهش یافت اما وفق قانون دولت مجاز بود سالانه یک درصد به نرخ اضافه کند تا سرانجام که سال گذشته مجلس نرخ مالیات بر ارزش افزوده را 8 درصد (یک درصد مالیات سلامت) تعیین کرد. آیا این نرخ منطقی است؟ با توجه به نرخ های متداول در کشورهای مختلف که مابین 10 الی 15درصداست این نرخ چنانچه دولت به تعهدات خود در قانون (استرداد مالیات اضافی) به موقع عمل کند غیرمنطقی نیست. با بالا رفتن این نرخ باز هم هزینه تمام شده کالاهای مردم بیشتر می شود! آیا با وضع کنونی اقتصادمان این منطقی و درست است؟ بحث دقیقا همین است که در اعتراض به این قانون مردم باید معترض باشند نه صنوف. چون قیمت تمام شده کالاهای مردم بالا رفته و بالاتر می رود. اما در کمال تعجب این صنوف هستند که معترضند. آنها با پول مردم کار می کنند و مالیات ها که متعلق به آنها نیست، 3 ماه در جیبشان می ماند و باز هم معترضند!در تمام دنیا این مالیات برای کنترل مصرف است اما در ایران تولیدکنندگان و عرضه کنندگان برای بالا بردن سود خودشان دنبال راهی هستند که مالیات ندهند، به این قانون معترضند و اصل ماجرا مغفول واقع شده است. قانون مالیات بر ارزش افزوده در ایران چقدر سابقه دارد؟ وزارت امور اقتصادی و دارایی از سال 1364 موضوع مالیات بر ارزش افزوده را در دستور کار خود دارد. سال 1366 پیش نویس این قانون به مجلس رفت که به علت تداوم جنگ مسکوت ماند. لایحه مالیات بر ارزش افزوده پس از تجدید نظر در سال 1381 به مجلس ارایه و کلیات آن سال 1384 تصویب شدکه سال 1387 تصویب و از 1 /7/ 1387 لازم الاجرا شد. به علت آن که مدت اجرای قانون 5 سال پیش بینی و در تاریخ 1 /7 /1392 خاتمه یافته وزارت امور اقتصادی و دارایی مجدداً قانون ارزش افزوده را جهت تصویب و دائمی شدن قانون به مجلس ارایه کرده است. پس با این حساب هم اکنون قانونی نیست؟ در بودجه 93 دیده شد و مصوبه دارد و هم اکنون باید این قانون دایمی شود چون در بودجه سالانه موقت است و دولت می خواهد دایمی شود. نتایج و ویژگی های مالیات بر ارزش افزوده چه بوده که دولت بر اجرایش اصرار دارد؟ شفاف سازی تدریجی مبادلات اقتصادی به دلیل ویژگی خودکنترلی این مالیات، قابلیت ردیابی معاملات در زنجیره ها (واردات، تولید، توزیع و صادرات)، تشویق صادرات و حمایت از سرمایه گذاری و تولید، اخذ مالیات بیشتر از افرادی که یک کالا و خدمت لوکس و غیرضرور را بیشتر مصرف می کنند از مزایای این قانون است. افزایش مستقیم و غیرمستقیم میزان درآمدهای مالیاتی و نسبت آن از کل درآمدهای جاری دولت، جلوگیری از اخذ مالیات مضاعف بر مصرف محصول (یا خدمت) نهایی و حذف مالیات ها و عوارض موضوع قانون موسوم به تجمیع عوارض از دیگر ویژگی های این قانون است. زیرا مالیات بر ارزش افزوده از نوع مصرفی است و فصلی بودن دوره های مالیاتی با امکان کاهش دوره برای مودیان خاص (3ماهه) مهم ترین مزیت مالیات بر ارزش افزوده است. برخی محافل و صنوف در ایران با پرداخت مالیات بر ارزش افزوده مخالفند یا مانع تراشی می کنند؛ با مزایایی که شما گفتید دلیل مخالفت ها چیست؟ اساساً عده ای که عمدتاً هم بخش ویرانگر اقتصادی هستند علاقه مند هستند که همه هستی کشور را ببلعند و هیچ هزینه ای هم متحمل نشوند. اینان تحت عناوین فریبنده، توسعه، کارآفرینی و... درصدد هستند از طریق رسانه ها و مجلس اعمال نفوذ کرده و درآمدهای خود را از مالیات معاف کنند. البته بخش قابل توجهی از مودیان مالیاتی که اتفاقاً همیشه بار مالیاتی بر دوش آنان بوده (حقوق بگیران و کسبه) هم معترض هستند. اعتراض اینان بر این مبناست که می گوینددر ازای پرداخت مالیات باید ارایه خدمات اجتماعی مناسب از سوی دولت باشد. یعنی نمی شود مردم هم مالیات بدهند و هم همه ساله مشاهده کنند خدمات اجتماعی رو به نقصان رفته و کیفیت این خدمات کاهش یابد. به طور مثال دولت نمی تواند هم از مردم مالیات بگیرد و هم آموزش را به اشکال مختلف غیردولتی و خصوصی کند یا نمی توان از جامعه کار و تولید 30 درصد بابت مالیات تأمین اجتماعی (حق بیمه) کسر کرد اما هر روز با بخشنامه های مختلف سبد دارو و درمان مردم را کاهش داد.آیا واقعیت دارد که در برخی کشورهای پیشرفته نسبت درآمدهای مالیاتی به تولید ناخالص داخلی بالای 50 درصد است.آری. اساساً در کشورهایی که به ویژه دارای منابع طبیعی و خدادادی نیستند منابع دولت جز از طریق مالیات و عوارض تأمین نمی شود. مثلاً در دانمارک به عنوان یکی از حرفه ای ترین کشورهای جهان این نسبت 58 درصد اما متاسفانه در ایران حداقل از سال 1384 تاکنون این نسبت حول و حواشی 6 تا 7 درصد در نوسان بوده و باز هم سرمایه داران مدعی هستند که باید معاف باشند. تو گویی سرمایه داران ایرانی شاخ فلک را شکافته اند درحالی که در کشورهای اروپای شمالی نرخ مالیات شرکت ها و اشخاص بسیار بالاتر از ایران هستند و اقتصاد آنها هم برخلاف اقتصاد سنتی ما دانش پایه است. تغییراتی که به ارایه مجدد قانون مالیات بر ارزش افزوده صورت گرفته چیست؟ تغییرات کلی معنی داری صورت نگرفته است. فراموش نکنیم متن این قانون به طورکلی رونویسی از یک متنی است که توسط برنامه عمران سازمان ملل (UNDP) و اتحادیه اروپا توصیه شده لذا جز در دو سه مورد که احتمالاً در فرآیند بررسی اصلاح خواهد شد، خود قانون دچار اشکال متنی نیست بلکه متاسفانه در اجرا دچار مشکل هستیم. این مشکلات اجرایی کدامند؟ به طور مثال در قانون اخذ مالیات بر ارزش افزوده برای عرضه کالا، تاریخ صورتحساب، تاریخ تحویل یا تاریخ تحقق معامله ذکر شده که به نظر اینجانب تاریخ تحقق معامله با توجه به شرایط محیطی اقتصادی کشور نامناسب و ناعادلانه است زیرا در بسیاری موارد با امضای قرارداد، اجرای آن محقق اما تا زمان تحویل کالا هیچ فعل و انفعال اقتصادی خاصی صورت نمی گیرد لذا اخذ مالیات قبل از اجرای فرآیند منطقی نیست همین مورد درباره عرضه تاریخ ارایه خدمات نیز وجود دارد. زیرا عملاً بسیاری از پیمانکاران بعد از ارایه خدمات اقدام به صدور صورتحساب و اخذ وجه می کنند و لذا قبل از آن پرداخت مالیات منطقی نیست. از سوی دیگر متاسفانه سازمان مالیاتی در استرداد مالیات اضافی موفق عمل نکرده و نهایتاً کوشش می کنند مودی را به پذیرش تهاتر با سنوات بعدی راضی کنند که چنین عملی با متن قانون مغایرت دارد. پس اعتراض طلافروشان و صادرکنندگان فرش چه بوده است؟ اولاً وفق مقررات قانون صادرات کالا و خدمات از شمول این مالیات معاف هستند اما اعتراض صادرکنندگان فرش روی حساب و کتاب بوده بدین معنی که آنها فکر کردند اگرچه معاف هستند اما چون ملزم به ارایه اظهارنامه صفر هستند پس سازمان مالیاتی به مقدار صادرات پی خواهد برد و مصادف به پیمان ارزی آنها مشخص می شود. بدین معنی که بعداً مشخص خواهد شد صادرکنندگان فرش، ارز حاصل از صادرات را به چه اشخاصی فروخته اند؟ صادرکنندگان فرش از زاویه پنهان کاری معترض بودند که اعتراض آنها نابجا و عمل سازمان مالیاتی از این بابت کاملاً درست و قانونی بود.اما درباره اعتراض واردکنندگان طلا قصه سر دراز دارد. طلافروشان مدعی هستند که چون ساخت طلا فرآیندی چندباره است پرداخت مالیات بر ارزش افزوده چندباره و قیمت طلا بالا رفته و کسب و کار آنان دچار نقصان خواهد شد. درحالی که فارغ از چندباره بودن این مالیات اولاً آنها متحمل پرداخت مالیات نیستند بلکه مصرف کننده بخت برگشته نهایی باید این مالیات را پرداخت کند ثانیاً اگر طلافروشان وقتی شمش و طلای اولیه را خریداری کنند مالیات آن را بپردازند (که باعث شناسایی دانه درشت های این صنعت و قاچاق واردات طلا خواهد شد) در مرحله بعدی که طلا را می فروشند مالیات اولیه پرداختی کسر می شود و لذا دچار دوباره پرداختی نمی شوند اما چون حضرات مالیات بار اول را به علت آن که نمی خواهند دانه درشت ها شناسایی شوند پرداخت نمی کنند بدیهی است در مرحله بعدی قادر به استفاده از اعتبار مالیاتی مرحله قبل نیستند و لذا اصل دعوا سر هیچ (عدم معرفی واردکنندگان طلا و دانه درشت ها) می باشد و لاغیر. یعنی شما می گویید این همه اعتراض ها پایه منطقی ندارد؟ خیر اتفاقاً آنهایی که باید معترض باشند (مصرف کنندگان نهایی) چون فاقد قدرت و توانایی و سازماندهی هستند ناچارند جور مصیبت این مالیات را به دوش کشند اما آنهایی که در بسیاری موارد مالیات را هم از مصرف کننده اخذ اما به جیب خود واریز و حتی از پرداخت آن به حساب خزانه خودداری کرده اند معترض شده اند. من هم یکی از کسانی هستم که به فرآیند اجرای قانون معترض هستم. یعنی اعتقاد دارم رابطه دولت - ملت باید براساس مسئولیت و پاسخگویی باشد به طوری که اگر یک مودی مالیات خود را وفق قانون پرداخت و اضافه مالیات دارد دولت باید و حتماً اضافه مالیات را در موعد مقرر مسترد و از بازی مالیاتی خودداری کند و ماموران مالیاتی حقوق مودیان مالیاتی را رعایت کنند یا چنانچه دستگاه های دولتی به رغم کسر این مالیات از پرداخت به موقع آن به حساب خزانه اجتناب کرده اند اصل مالیات و جریمه مالیاتی را از کسرکنندگان مالیاتی (دستگاه های دولتی) مطالبه کنند نه این که پیمانکاران را تحت فشار بگذارند که بابت مالیات اخذ نشده بروند بدهی تقسیطی را بپذیرند!! (کاری که متاسفانه در 4 سال گذشته صورت گرفته). بلی این مسائل قابل اعتراض و دستگاه مالیات ستانی هم وظیفه دارد از حقوق مالیاتی حمایت کند بدین طریق که با ارایه صورتحساب پیمانکار و صورت های مالی حسابرسی شده چنانچه مشخص شود کارفرمایان در ایفای تعهدات قانونی خود کوتاهی کرده، با کارفرمایان اعم از دولتی، نهادی و خصوصی برخورد شدید کند و حساب های آنها را به موجب قانون مسدود و مالیات را از حساب های آنها پرداخت کند نه این که پیمانکاران را موظف به دوباره پرداخت کند. مگر این گونه موارد هم بوده است؟ متأسفانه بسیار زیاد به ویژه از سوی کارفرمایان دولتی که عمدتاً دستگاه های نفت و گاز و پتروشیمی مسبب آن بوده اند. جالب است پیمانکاران به دلیل آن که بزرگ کارفرمایان کشور دولتی هستند نمی توانند علیه آنان اقامه دعوی کنند (زیرا در این صورت دیگر به آنها کار ارجاع نخواهد شد) لذا کارفرمایان دولتی به پیمانکاران می گویند شما بروید با اداره مالیاتی توافق کنید بعد ما قسط مالیات را به شما پرداخت می کنیم (در بهترین حالت) اما جریمه مالیاتی بهرحال دامنگیر پیمانکاران شده است. جالب آن که اعتراض به حق پیمانکاران بزرگ حوزه نفت و گاز و پتروشیمی که در سازندگی کشور موثر و دخیل هستند هیچ گاه در رسانه ها مطرح نشده اما اعتراض صنوف بازاری که برادران قانون گذار به آنها عنایت خاص دارند همه در جا در بوق و کرنا مطرح شده و حتی مناظره و میزگرد تلویزیونی هم دراین باره به کرات برگزار شده است.بیشترین تخلف از مالیات بر ارزش افزوده را شرکت های دولتی مرتکب شدند که به بهانه های واهی به ویژه در سال های 88- 1387 از پرداخت مالیات بر ارزش افزوده و قراردادهای پیمانکاری عمرانی خودداری و هزینه های سنگینی را به پیمانکاران و مهندسین مشاور کشور تحمیل کردند. با این توضیح پس قانون اشکالی ندارد و مردم باید مالیات را بدهند؟ خیر من معتقدم چون هرگونه مالیات یک هزینه اجتماعی است دولت باید ما به ازای مالیات دریافتی را به صراحت به مردم از طریق ارایه خدمات اجتماعی مناسب ارایه دهد بدین معنی که وقتی نرخ مالیات و حجم مالیات بالا می رود در عمل شاهد تعداد بیشتر مدارس، دانشگاه و مراکز آموزشی و درمان و بهداشتی دولتی ارزان قیمت باشیم نه این که هر روز و به بهانه های مختلف به افزایش بهای خدمات عمومی نظیر آب و برق و گاز و... بپردازیم و از مردم هم توقع داشته باشیم مالیات بدهند در چنین شرایطی بدیهی است مالیات گریزی به عنوان یک اصل در دستورکار شهروندان قرار خواهد گرفت.مردم می گویند اگر این قانون خوب است باید برای همه اجرا شود نمی شود بخشی از جامعه مشمول مالیات و بخش دیگر مالیات گریز راست راست مصاحبه و مناظره کنند که مالیات نمی دهیم! آیا مشخص است درآمد دولت از مالیات بر ارزش افزوده چقدر بوده است؟ براساس آمار و اطلاعات منتشر شده درآمدهای دولت بابت اخذ مالیات بر ارزش افزوده از نیمه دوم سال 1387 تا پایان تیرماه 1392 مبلغ مالیات و عوارض ابراز شده معادل 302,815هزار میلیارد ریال و مبلغ مالیات و عوارض وصول شده معادل 389.325 هزار میلیارد ریال مالیات (222.312 هزار میلیارد ریال مالیات و 167.013 هزار میلیارد ریال عوارض) وصول شده که بالاترین مبلغ وصولی مربوط به سال 1391 بوده است. با این توضیحات عمده فشار مالیات بر ارزش افزوده به مصرف کنندگان است نه تولیدکنندگان؟ کاملاً درست است. اساساً این مالیات نوعی مالیات بر مصرف است و برای فعالان حرفه ای مشخص نیست چرا تولیدکنندگان می نالند زیرا باید مصرف کنندگان فغان برآورند. البته در همه جای دنیا برای این که زندگی مردم دچار مشکل نشود معافیت های خاصی برای موادغذایی، دارویی، عملیات بانکی، مطبوعات و کتاب، انواع دارو و خدمات حمل ونقل عمومی، اموال غیرمنقول، انواع خدمات آموزشی، محصولات کشاورزی فرآوری نشده دام و طیور زنده، انواع کود و سم و صادرات کالا و خدمات در نظر گرفته شده است.دولت باید از مالیات بر ارزش افزوده به عنوان شمشیری علیه قاچاق استفاده کند. چطور امکان دارد در کشوری که بر مسائل امنیتی محیط شده سالانه 20 الی 30 میلیارد نخ سیگار، بیش از یک میلیارد دلار موبایل و یک میلیارد دلار لوازم بهداشتی و به صورت قاچاق وارد و مالیات و عوارض گمرکی (حقوق دولتی) را نپردازند. بعد دولت برای کمبود منابع مالی خود به اقشاری که اساساً مشمول مالیات نمی شوند فشار مضاعف وارد کند. بعد دیگر قضیه آن است که منابع مالیات نباید صرفاً بابت تأمین هزینه های جاری دولت به کار برود بلکه دولت باید هزینه های جاری خود را کاهش و کنترل و منابع مالیاتی مصروف توسعه اقتصادی کشور شود. درحالی که حقوق بگیران و اقشار آسیب پذیر بیشترین مالیات کشور را پرداخت می کنند، الطاف مالیاتی متوجه مالیات گریزان است"
5,اکوسیستم موبایل، یک درآمد امن و ثابت برای دولت ها است/ درآمدزایی واگذاری طیف فرکانسی نسل 3 و 4 در سال های اخیر \r\n به گزارش خبرنگار فناوری اطلاعات خبرگزاری فارس ، در جریان کاهش اخیر قیمت جهانی نفت، درآمد دولت از ماحصل فروش نفت در بودجه سال آینده کاهش یافته است و دولت در پی راه هایی برای جبران این کاهش منابع است. در پی تشدید کاهش درآمدهای اخیر نفتی، ضرورت کهنه کاهش وابستگی کشور به نفت و یافتن جایگزین برای درآمدهای نفتی دولت اکنون بیش از پیش در تمام حوزه های اقتصادی احساس می شود. \r\n\r\n در این باره آمارهای جهانی از تجربه های اپراتورداری در دنیا نشان داده که سهم اکوسیستم موبایل از طریق مالیات و پرداخت ها به رگولاتوری، یک درآمد امن و ثابت برای دولت ها است. \r\n\r\n به این صورت که اکوسیستم موبایل از طریق چند مسیر از جمله مالیات بر ارزش افزوده، مالیات فروش، عوارض واردات، مالیات های شرکتی برای سود شرکت های فعال در این بخش، مالیات بر درآمد و مالیات سیستم تامین اجتماعی که از کارکنان اخذ می شود، مالیات بر دارایی ها و انواع پرداخت های رگولاتوری شامل پرداخت بابت طیف، سهم قابل توجهی در درآمد عمومی دولت دارد. \r\n\r\n * پیش بینی افزایش سهم درآمدهای اکوسیستم موبایل در بودجه عمومی با نرخ 2 درصد سالیانه تا سال 2017 \r\n\r\n بر اساس نتایج ارزیابی شده سهم اکوسیستم موبایل در بودجه عمومی در سال 2012 در سراسر جهان با افزایش 30 درصدی نسبت به سال 2008، به حدود 490 میلیارد دلار رسیده و انتظار می رود همزمان با افزایش درآمدهای اکوسیستم موبایل، سهم آن در بودجه عمومی با نرخ 2% سالیانه تا سال 2017 افزایش یابد و سهم تجمعی پیش بینی شده برای سال های 2013 تا 2017، 2.6 تریلیون دلار باشد. \r\n\r\n سهم اکوسیستم موبایل، یک درآمد امن و ثابت برای دولت ها است. حتی طی دوران بحران اقتصادی در سال های 2008-2009، مالیات پرداختی توسط این اکوسیستم با نرخ 7% در سال به رشد خود ادامه داد. \r\n\r\n سهم گسترده در بودجه عمومی ناشی از مالیات های غیر مستقیم (60 درصد در آسیا اقیانوسیه و 70 درصد در اروپا) از جمله مالیات بر ارزش افزوده، مالیات فروش و عوارض واردات است. سایر منابع درآمد مالیاتی شامل مالیات بر سود شرکت، مالیات سیستم تامین اجتماعی (که توسط کارفرما و کارکنان پرداخت می شود)، مالیات بر درآمد حقوق کارکنان و پرداخت ها به رگولاتوری است. \r\n\r\n * سرمایه گذاری اخیر اپراتورهای موبایل جهان برای ارائه خدمات نسل 3 و 4 \r\n\r\n پرداخت ها به رگولاتوری نیز شامل پرداخت بابت پروانه، پرداخت بابت طیف و بودجه خدمات همگانی است. اخیرا اپراتورهای موبایل به منظور ارائه خدمات نسل 4 در سراسر جهان، روی پرداخت بابت طیف- اغلب از طریق مزایده- سرمایه گذاری می کنند. همچنین انجمن جهانی جی اس ام به منظور تشویق رشد، کاهش بار مالیاتی این بخش در بازارهای نوظهور را خواهان است. \r\n\r\n * درآمدزایی قابل توجه مزایده های طیف فرکانسی نسل های 3 و 4 در سال های اخیر برای دولت ها \r\n\r\n از آنجا که اپراتورهای موبایل روی بهبود سرعت و ظرفیت شبکه های خود سرمایه گذاری می کنند، مزایده طیف در سال های اخیر، درآمد قابل توجهی برای دولت ایجاد کرده است. در سال 2011 اسپانیا و فرانسه از طریق مزایده طیف نسل4، به ترتیب درآمدی معادل 1.65 و 3.5 میلیارد یورو از پرداخت بابت پروانه کسب کردند. در سال 2012، هلند 3.8 میلیارد یورو به دست آورد که بیش از میزان پیش بینی شده توسط دولت هند بود. \r\n\r\n *درآمد 14.6 میلیارد دلاری هند از فروش طیف نسل 4 \r\n\r\n در کشورهای در حال توسعه در سال 2010، هند از فروش طیف 14.6 میلیارد دلار درآمد داشت. اخیرا نیز تایلند شاهد کسب درآمد 1.4 میلیارد دلاری در مزایده نسل 3 در سال 2012 بود و برزیل نیز در همین سال، با واگذاری 450 مگاهرتز از طیف از طریق مزایده، 1.2 میلیارد دلار درآمد کسب کرد. \r\n\r\n انتهای پیام/آ
5,"عوارض ساخت مسکن تهران، 5برابر شانزه لیزه \r\n پایگاه خبری تحلیلی انتخاب (Entekhab.ir) : \r\n\r\n حدود نیمی از هزینه ساخت یک مترمربع واحد مسکونی (صرف نظر از قیمت زمین) به حساب شهرداری و 6 ارگان دولتی و نیمه دولتی واریز می شود. این موضوع که انتقاد کانون سراسری انبوه سازان را به دنبال داشته است بنا به اعلام شورای شهر تهران توانسته 60 تا 70 درصد بار مالی اداره پایتخت را به دوش سازندگان مسکن تحمیل کند. این در شرایطی است که آمارهای رسمی نشان می دهد رکود کم سابقه بازار مسکن و تورم، بسیاری از سرمایه گذاران را از گود خارج کرده است. آخرین گزارش مرکز آمار ایران حاکی از آن است که شمار پروانه های ساختمانی صادر شده در بهار سال 93 نسبت به سال گذشته کاهش قابل ملاحظه ای داشته است. \r\n\r\n براساس این گزارش میزان پروانه های ساختمانی صادر شده در کل کشور 38,4 درصد و در تهران 50.5 درصد نسبت به سال گذشته کاهش یافته است. با این وجود شهرداری بازهم برای جبران کسر درآمد خود بخش ساخت وساز را نشانه گرفته است و اخیرا بند جدیدی به لیست عوارض دریافتی خود اضافه کرده است. ارزش بهینه ساخت و ساز عنوانی است که شهرداری برای عوارض تازه خود انتخاب کرده است. این عوارض جدید که قرار است از سال 94 اجرایی شود، حداقل 75 و حداکثر 300 هزار تومان، هزینه اضافه به ساخت هر مترمربع واحد مسکونی تحمیل می کند. این درحالی است که مجتبی بیگدلی ، رئیس کانون سراسری انبوه سازان کشور عوارض دریافتی در ایران را چند برابر سایر کشورها دانسته و به شهروند می گوید: اگر از تخلف های دریافت عوارض چشم پوشی کنیم میزان عوارض دریافتی در جنوب شهر تهران 5 برابر خیابان شانزه لیزه و دیگر مناطق مرفه نشین پاریس است. \r\n\r\n هزینه تراشی ارگان ها 50 درصد نرخ تمام شده مسکن \r\n چندی پیش کانون سراسری انبوه سازان نامه ای به مقامات ارشد کشوری فرستاده و در آن به گزاف بودن عوارض و کارمزد دریافتی از فعالان بخش ساخت وساز انتقاد کرده بود. این تشکل صنفی با درج 19 بند اعلام کرده بود شهرداری و 6 ارگان دولتی و نیمه دولتی به طور میانگین 327 هزار تومان هزینه به ساخت هر مترمربع واحد مسکونی تحمیل می کنند که اگر بخواهیم نرخ 700 هزار تومان بانک مرکزی را به عنوان مبنای هزینه تولید هر مربع واحد مسکونی در نظر بگیریم، به این ترتیب حدود 50 درصد از هزینه تمام شده تولید (بدون احتساب نرخ زمین) به حساب شهرداری و 6 ارگان دیگر واریز می شود. این تشکل 6 ارگان دیگر را شامل سازمان نظام مهندسی، بیمه، شرکت های آب، برق و گاز و ثبت اسناد دانسته و تأکید کرده بود هزینه های دریافتی این ارگان ها به بندهای نامبرده، محدود نشده و بنا به تشخیص کارشناسان این سازمان ها، ردیف های عوارضی دیگری تعریف می شود. \r\n\r\n علاوه بر این بعضا مشاهده می شود که تخلفاتی در محاسبه میزان عوارض دریافتی انجام می شود و بار مالی هزینه های جانبی ساخت مسکن را سنگین تر می کند. پیش آمدگی ساختمان، ارتفاع سکو، نمای ساختمان، تراکم، سهم آموزش وپرورش، ایمنی و حتی بند عجیبی به نام عوارض متفرقه! ازجمله مواردی است که رقم هزینه های جانبی را افزایش می دهد. \r\n\r\n عوارض ساخت تهران، 5 برابر شانزه لیزه \r\n مجتبی بیگدلی، رئیس کانون سراسری انبوه سازان کشور با تأیید دریافت سلیقه ای عوارض و کارمزدهای ساخت وساز به شهروند می گوید: اگر قوانین سایر کشورها را مطالعه کنید به راحتی متوجه می شوید که آنها برای رونق بخشیدن ساخت وساز و اشتغال به فعالان صنعت ساختمان یارانه های ویژه اعطا می کنند. این درحالی است که فعالان این صنعت در ایران از مزایای گفته شده بی بهره هستند. درحال حاضر عوارض و مالیات های گوناگونی برای فعالان این بخش اعمال می شود و در این میان تخلف های بسیاری نیز در دریافت عوارض و کارمزد از سازندگان مسکن اتفاق می افتد. \r\n\r\n او در ادامه توضیح می دهد: من به عوارض دریافتی از پروژه های شمیران و نیاوران و حتی خیابان انقلاب شهر تهران اشاره نمی کنم عوارض و کارمزدهایی که از سازندگان مسکن در جنوب شهر تهران گرفته می شود 5 برابر عوارض ساخت در شانزه لیزه پاریس است برای این ادعا مستند دارم. شخصا عوارض دریافتی از سازندگان مسکن در خیابان شانزه لیزه پاریس و چند نقطه از بهترین مراکز شهر پاریس را بررسی کرده ام و به جرأت می گویم عوارض دریافتی یک پنجم عوارض جنوب شهر تهران است. \r\n\r\n از گرفتن پول بدون ارایه خدمات تا عوارض متفرقه! \r\n این فعال بخش ساخت وساز با اشاره به افزایش هزینه های تولید مسکن در کشور به شهروند می گوید: ساخت وساز توجیه خود را از دست داده است و برخی از پیمانکاران به دلیل بدهی های سنگین راهی زندان شده اند. در این میان نه تنها هیچ گونه حمایتی از فعالان صنعت ساختمان نمی شود بلکه عوارض و سود دریافتی از فعالان این بخش بی ضابطه رشد می کند. به عنوان مثال سود بانکی در سال های گذشته تنها 14 درصد بود اما درحال حاضر با وجود نصف شدن تورم سود بانکی 2 برابر شده است. این در شرایطی است که در علم اقتصاد گفته می شود در صورت نصف شدن تورم، سود بانکی باید به یک پنجم برسد. غیر از این شرکت های بیمه ای نرخ بیمه کارگران را از 250 تومان در 5 -4 سال گذشته به 24 هزار تومان رسانده اند این درحالی است که خدمات موثری هم به کارگران ساختمانی ارایه نمی دهند و کارگر نیز از نداشتن پوشش و حمایت کامل بیمه ای ناراضی است. \r\n\r\n بیگدلی ادامه می دهد: بسیاری از هزینه های دریافتی از انبوه سازان منجر به ارایه خدمات نمی شود. به عنوان مثال هزینه تفکیک و تعیین کاربری یکی از آن هزینه هاست. این هزینه ها تنها منجر به تولید درآمد برای برخی ارگان ها و افزایش هزینه ساخت وساز می شود. رئیس انجمن سراسری انبوه سازان همچنین به بندهای سلیقه ای عوارض انتقاد کرده و می گوید: یکی از بندهای سلیقه ای عوارض متفرقه است که با رقم های سنگین از فعالان صنعت ساختمان دریافت می شود. متاسفانه شهرداری برای این بند هیچ توضیحی ندارد و پیگیری های ما تاکنون بی جواب مانده است. غیر از این برخی از شهرداری ها عوارض سنگینی مانند عوارض صدور پروانه ساختمان را به صورت قسطی از سازندگان دریافت می کنند و حتی برای این اقساط سود دریافت می کنند سودهایی که بعضا رقم آن به 40 درصد می رسد. \r\n\r\n افزایش 8درصدی هزینه ساخت با تصویب عوارض تازه شهرداری \r\n با این وجود شهرداری تهران به تازگی بند جدیدی را به عوارض دریافتی خود اضافه کرده است. این بند جدید عوارض ارزش بهینه ساخت وساز نامگذاری شده و گفته می شود برای جبران کاهش درآمد شهرداری تصویب شده است. عوارض ارزش بهینه یا عوارض طرح تفصیلی که قرار است از سال 94 اجرایی شود به طور میانگین حدود 8 درصد هزینه ساخت مسکن را بدون احتساب نرخ زمین افزایش می دهد. مبلغ عوارض جدید برای آپارتمان های یک تا 5 طبقه حدودا متری 75 هزار تومان اعلام شده و برای ساختمان های بیشتر از 5 طبقه براساس فرمولی محاسبه می شود که پایه آن عوارض تراکم و منطقه جغرافیایی پروژه ساخت وساز است. به این ترتیب ساختمان های واقع در محور شمالی پایتخت یعنی از خیابان انقلاب به بالا موظفند 2 برابر پروژه های محور جنوبی، عوارض ارزش بهینه پرداخت کنند. حداکثر مبلغ این عوارض برای هر مترمربع آپارتمان به حدود 300 هزار تومان می رسد. \r\n\r\n منبع: شهروند"
5,چرا مردم ایران دوست ندارند مالیات بدهند؟ \r\n فردا نیوز: مردم ایران دوست ندارند مالیات بدهند و این مساله در واقع به دلیل دیوار بی اعتمادی بین دولت و بخش خصوصی در پذیرش اظهارات از جمله اظهارنامه های مالیاتی است. این شاید بزرگ ترین اشکالی باشد که نظام مالیاتی کشور با آن مواجه است و در طول 8 سال ریاست جمهوری محمود احمدی نژاد این شکاف نه تنها در بخش خصوصی بلکه در بخش نیمه دولتی هم بیشتر شده است. \r\n\r\n در طول حیات دولت های محمود احمدی نژاد هر چند طرح های پیشرفته مالیاتی مانند مالیات بر ارزش افزوده که قرار بود جای در آمد های نفتی در کشور را بگیرد در نظام مالیاتی پل گرفت اما شرایط بد اقتصادی، رکود تولید و افرایش نرخ تورم همه و همه دست به دست هم داد تا بخش خصوصی و نیمه خصوصی تمایلی برای پرداخت مالیات نشان ندهد و آمار بدهکاران مالیاتی هر روز بالا تر و بالا تر برود و تلاش ها برای دور زدن مالیات به خصوص توسط دانه درشت ها بیشتر و بیشتر شود. \r\n\r\n در این میان مالیات بر ارزش افزوده و اعتراضاتی که بر آن صورت گرفت مصداق بارزی برای عدم تمایل مردم به پرداخت مالیات است. قانونی که اعتراضات صنفی زیادی مانند اعتراضات آهن فروشان و طلافروشان را به همراه داشته و کار شناسان اقتصادی آن را به نوعی عامل گرانی در بازارهای مختلف می دانند. \r\n\r\n این در حالی است که نرخ مالیات بر ارزش افزوده به عنوان یکی از تکالیف قانونی هر سال تعیین می شود و دولت طی چند سال گذشته این نرخ را اعلام کرده است و طبق قانون برنامه، ھر سال یک درصد به نرخ مالیات بر ارزش افزوده اضافه می شود که این میزان با توجه به مصوبه مجلس در سال 93 به 2 درصد افزایش پیدا کرده است. \r\n\r\n بنابراین با توجه به احکام مقرر در تبصره 2 ماده 117 قانون برنامه پنجم توسعه و بند (ط) تبصره 9 قانون بودجه سال 1393 کل کشور نرخ مالیات بر ارزش افزوده در سال آینده جاری 8 درصد تعیین شد که 5. 3 درصد مالیات و 2. 7 درصد عوارض است که طبق قانون برنامه پنجم توسعه و قانون بودجه سال 1393 وصول می شود. \r\n\r\n براساس قانون برنامه پنجم توسعه، دولت مکلف بود نرخ مالیات برارزش افزوده را از سال اول برنامه سالیانه یک واحد درصد اضافه نماید به گونه ای که در پایان برنامه به هشت درصد برسد. سهم شهرداری ها از نرخ مزبور سه درصد و سهم دولت پنج درصد تعیین شده است. \r\n\r\n با این حال اما در حالی که براساس قانون برنامه پنجم توسعه، نرخ مالیات بر ارزش افزوده باید به هشت درصد برسد، دو سال قبل از پایان برنامه، در بودجه سال 93 نرخ این مالیات هشت درصد تعیین شد و حالادر آستانه تدوین بودجه 94، این سوال برای مصرف کنندگان به وجود آمده که نرخ مالیات بر ارزش افزوده برای سال آینده یعنی سال پایانی برنامه پنجم، چه میزانی خواهد بود؟ \r\n\r\n هر چند در اوایل آذر ماه، یک مقام مطلع در سازمان امور مالیاتی کشور در گفتگو با مهر اعلام کرد که براساس تصمیم گیری کارگروه مالیاتی در سازمان امور مالیاتی کشور، نرخ مالیات بر ارزش افزوده در سال 94 افزایش نخواهد یافت، اما هفدهم آذر ماه، محمد باقر نوبخت، معاون روحانی در خصوص نرخ مالیات بر ارزش افزوده سال آینده اعلام کرد: طبق قانون سالی یک درصد باید به ارزش افزوده اضافه شود که 5 درصد آن سهم دولت و 3 درصد آن سهم شهرداری ها بوده و با توجه به اینکه یک درصد در سال جاری به بخش سلامت اختصاص داده شد، نسبت 5 به 3 باید طبق قانون انجام شود و برای سال آینده مالیات بر ارزش افزوده 9 درصد خواهد شد و حذف و یا ماندن یک درصد بخش سلامت بستگی به نظر مجلس دارد. \r\n\r\n به گفته رئیس سازمان مدیریت و برنامه ریزی 97 درصد درآمدهای مالیات بر ارزش افزوده تاکنون محقق شده است. \r\n\r\n جمشید پژویان، رئیس سابق شورای رقابت و کار شناس اقتصادی در این خصوص به خبرنگار فردا می گوید: این روز ها وضعیت تولیدات داخلی چندان خوب نیست و واحدهای تولیدی کشور به دلیل بدهی های مختلف نیازمند یاری دولت هستند ودر این میان افزایش مالیات بر ارزش افزوده به 8 درصد هم باعث بالارفتن قیمت تولیدات داخلی شده است و به همین دلیل قیمت فروش نهایی این کالا ها آنقدر بالا رفته که نرخ پایین محصولات مشابه خارجی، به خصوص چینی باعث شود تا تولیدکنندگان بازارهای داخلی از دست بدهند. \r\n\r\n او تاکید می کند: این امر باعث شده که صنعت گران داخلی به خاطر پایین آوردن قیمت نهایی، ازکیفیت محصول بکاهند تا بتوانند لااقل به خاطر قیمت پایین تر بازار داخلی، خودراحفظ کنند، صادرات که جای خود را دارد و معمولا در این شرایط عطای صادرات به لقایش بخشیده می شود و حفظ بازار داخلی برای تولید کننده خود نعمتی است. \r\n\r\n این کار شناس اقتصادی ادامه می دهد: هر چند در کلیه کشورهای دنیا به جز کشورهای نفت خیربیش از 85 درصد از درآمدهای دولت از طریق مالیات تامین می شود اما در هر حال نکته اینجاست که با درنظر گرفتن مالیات بر ارزش افزوده، شرایط فعلی کشور به تولیدکنندگان فشار وارد می شود و آن ها را با مشکلات زیادی رو به رو می کند. \r\n\r\n پژویان تاکید می کند: بی تردید موفقیت نظام مالیات بر ارزش افزوده و رسیدن آن به اهدافی که دارد و همچنین برخورداری از مزایای آن، منوط به پذیرش آن توسط مالیات بده ها است چرا که بروز مقاومت از سوی افرادی که موظف به پرداخت مالیات بر ارزش افزوده هستند و همچنین وجود انگیزه های مالیات گریزی می تواند موجبات گسترش هزینه های اجرایی این نظام مالیاتی شود و عملا از کارایی آن بکاهد و این اتفاقی است که در صنف طلافروشان با تعطلیل مغازه ها و در صنف آهنفروشان نیز با اعتصاب دیده شد. \r\n\r\n رئیس سابق شورای رقابت در پایان به فردا می گوید: بی تردید همه چیز در نظام های مالیاتی باید بر پایه اعتماد متقابل مردم و دلت به هم باشد. وقتی این اعتماد کمرنگ شود قانون گریزی و در واقع مالیات گریزی بیشتر می شود و در حال حاضر هم این اعتماد تا حدی پررنگ شده اما برای محکمتر شدن آن نیاز به زمان و تجدید نظر در نظام مالیاتی فعلی است. \r\n\r\n باید منتظر ماند و دید در نهایت در میان این ضد و نقیض های افزایش و عدم افزایش مالیات بر ارزش افزوده در سال 94، در نهایت چه آینده ای برای این قانون رقم خواهد خورد.
5,قاچاق بازار را قبضه می کند \r\n فناوران - در این بین واردکنندگان کالاهایی که استفاده آموزشی دارند بیش از سایرین از واکنش بازار نسبت به این موضوع هراس دارند و می گویند: کالاهایی که استفاده آموزشی دارند نیاز اساسی هستند و باید با توجه استفاده این کالاها در مدارس و موسسات آموزشی زمینه برای ورود آنها به کشور هموار شود؛ نه اینکه هر از چندگاهی به بهانه های گوناگون در مقابل واردات این کالا مانع ایجاد شود.ابطحی، واردکننده ویدئوپروژکتور آموزشی، تخته های هوشمند و قلم های نوری در این زمینه می گوید: رشد حقوق ورودی دستگاه های ویدئو پروژکتور به کاهش حجم واردات از مبادی رسمی منجر شده و با توجه به نیاز بازار به این کالاها قاچاق رشد می کند. \r\n وی می افزاید: این در حالی است که در سال های گذشته ارگان و سازمان های مسوول در کنار شرکت های عرضه کننده تلاش بسیاری برای مقابله با قاچاق کرده و در یکی دوسال اخیر نتایج مطلوبی حاصل شد. اما حالا با اتخاذ تصمیم های وارداتی جدید گویا دوباره باید با این پدیده شوم مواجه شویم. \r\n یکی دیگر از فعالان بازار تجهیزات دیجیتال هم در این باره می گوید: بر اساس قانون کالاهای فرهنگی از مالیات معاف هستند و این سوال نزد واردکنندگان کالاهای فرهنگی وجود دارد که چرا باید در حالیکه از پرداخت مالیات معاف هستیم مبلغی اضافه به عنوان تعرفه واردات و یا مالیات به وزارت ارشاد بپردازیم؟ \r\n این فعال بازار می افزاید: از سوی دیگر قرارگیری برخی از کالاها در ردیف فرهنگی ها منطقی نیست و افراد تصمیم گیر تمام کالاهایی که به نوعی ممکن است افراد از انها برای کسب اطلاعات از سایت ها استفاده کنند را در ردیف فرهنگی ها قرار داده اند. \r\n رییس کمیسیون سخت افزار نظام صنفی رایانه ای نیز در واکنش به رده بندی کالاها به خبرگزاری فارس گفت: در لیست 69 کالای فرهنگی که برای اخذ 4 درصد عوارض به گمرک ایران اعلام شده، ردیف تعرفه دیتاپروژکتورهای آموزشی نیز درج شده که احتمالا با پروژکتورهای سینمایی جابجا شده است. \r\n حسین غروی رام افزود: این کالا استفاده عام و فرهنگی ندارد و بیشتر یک کالا با کاربری آموزشی است و عمدتا در محیط های آموزشی از قبیل کلاس های آموزش و پرورش، دانشگاه ها و آموزشگاه های فنی-حرفه ای مورد استفاده قرار می گیرد و جدا از گروه پروژکتور های سینمایی است. رییس کمیسیون سخت افزار سازمان نظام صنفی رایانه ای افزود: بدون شک اضافه شدن عوارض 4 درصد جدید در کنار 4 درصد حقوق گمرکی و بعلاوه مالیات بر ارزش افزوده، سبب افزایش قاچاق این کالا خواهد شد و نه فقط دولت به حق و حقوق قانونی خود نخواهد رسید بلکه آنچه را هم که دریافت می کرد بر خلاف انتظار و هدفش از دست خواهد داد. به گفته وی، با افزایش عوارض این کالا در واقع بار مالی جدیدی برای وزارتخانه محرومی چون آموزش و پرورش و مراکز آموزشی کشور ایجاد می شود.
5,آستان های مقدس و قرارگاه های سازندگی مکلف به پرداخت مالیات شدند \r\n به گزارش خبرنگار مهر، نمایندگان مجلس شورای اسلامی در جلسه علنی امروز و در ادامه بررسی بندهای درآمدی لایحه بودجه سال 94 کل کشور بند م این لایحه را به کمیسیون تلفیق ارجاع دادند؛ براساس این بند دولت در سال 94 مکلف شده بود علاوه بر عوارض دریافتی برای واردات کالاها و محصولات فرهنگی و صنایع دستی از قبیل لوازم صوتی و تصویری و لوح فشرده تا 4 درصد به تعرفه این گونه کالاها و محصولات افزوده و دریافت کند و منابع حاصل را به حساب درآمد عمومی نزد خزانه داری کل کشور واریز کند. \r\n\r\n نمایندگان در ادامه بند الحاقی یک به این بند را به تصویب رساندند؛ براساس این مصوبه سازمان مدیریت و برنامه ریزی کشور موظف است بر بودجه سال 94 سازمان های مناطق آزاد و ویژه نظارت کرده و بودجه سال 95 این مناطق را در پیوست شماره 3 لایحه بودجه سال 1395 کل کشور منظور کند. \r\n\r\n مجلس همچنین با بند الحاقی دو موافقت کرد که بر این اساس آستان های مقدس و قرارگاه سازندگی مکلفند در سال 1394 اظهارنامه مالیاتی و حساب سود و زیان درآمدهای سال 1393 مرتبط با سهام خود در شرکت ها و موسسات با فعالیت های اقتصادی نظیر صنعتی، معدنی، تجاری و خدماتی را تسلیم ادارات مالیات کرده و مالیات آن را براساس قانون مالیات های مستقیم پرداخت کنند. \r\n\r\n منابع درآمدهای مالیاتی شرکت های تابعه آستانه قدس رضوی موضوع این بند، هر ساله در قالب قوانین بودجه سالانه به صورت جمعی- خرجی در اختیار این آستان قرار می گیرد.
5,تشریح ابعاد لایحه جدید عوارض و مالیات بر ارزش افزوده شهر تهران \r\n معاون برنامه ریزی شهرداری تهران ابعاد جدید لایحه جدید عوارض و مالیات بر ارزش افزوده را تشریح کرد. \r\n\r\n به گزارش خبرنگار شهری خبرگزاری دانشجویان ایران (ایسنا)، صلاحی امروز در صحن علنی شورای شهر تهران در وقت فوق العاده ای که هیئت رئیسه شورا برای آن در نظر گرفته بود، با بیان اینکه در لایحه عوارض سه اتفاق در حال رخ دادن است گفت: می خواهند عوارض را تبدیل به مالیات کنند. \r\n\r\n وی با بیان اینکه در حال حاضر این عوارض در حسابی در سازمان امور مالیاتی واریز می شود گفت: می خواهند این عوارض و مالیات بر ارزش افزوده استانی شود و ما برای دریافت هر ریال با استانداری مکاتبه داشته باشیم و پینشهاد می شود اعضای شورا نامه ای به وزیر کشور و معاون اول بنویسند و تا قبل از اینکه این لایحه در دولت تصویب شود مورد بازنگری قرار دهد. \r\n\r\n وی با اشاره به غیبت نماینده وزارت اقتصاد و دارایی در جلسه ای پیرامون این موضوع گفت: باید قبل از تصویب این لایحه فکری به حال آن اندیشیده شود. \r\n\r\n انتهای پیام
5,اصفهان بیشترین مالیات را پرداخت می کند \r\n به گزارش ایرنا، سید احمد علی عاملی روز شنبه در جلسه شورای اسلامی با حضور مسوولان مالیاتی اصفهان افزود: عمده حجم وصول این مالیات ها از واحدهای تولیدی،منابع شفاف و قشر حقوق بگیراست. \r\n\r\n وی اظهار کرد:رشد پیش بینی شده برای اخذ مالیات در سال آتی در وضعیت فعلی کشور که پایه های مالیاتی افزایش نیافته جز فشار برواحدهای تولیدی و صنعتی در شرایط تورمی، اثری ندارد. \r\n\r\n عضو دیگر شورای اسلامی شهر اصفهان نیز گفت: در پرداخت مالیات برخی استانها ضعیف عمل می کنند. \r\n\r\n عباس حاج رسولیها گفت: اگر از سال آینده قانون پرداخت مالیات متمرکز شود و تهران تصمیم گیرنده باشد حق اصفهان تضعیف می شود. \r\n\r\n سردار نصر عضو دیگر شورای اسلامی شهر اصفهان نیز گفت: مردم در مالیات به دنبال عدالت هستند. \r\n\r\n وی با بیان اینکه اصفهان بالاترین پرداخت مالیات و عوارض را دارد گفت: باید هر گونه دفترو شرکتی از اصفهان که در شهر دیگری فعالیت دارند باید درخود اصفهان هزینه شود. \r\n\r\n وی برشناسایی درآمدهای مالیاتی و مقایسه اصفهان با سایر شهرها و استانها تاکید کرد. \r\n\r\n گ/8114/ 546
5,نمایندگان مجلس، آب بهای شهر نشینان را گران کردند/ عوارض مصرف، 50 درصد بیشتر شد \r\n نمایندگان مجلس شورای اسلامی امروز چهارشنبه و در ادامه بررسی بخشهای درآمدی لایحه بودجه 94 کل کشور و با تصویب بند ه تبصره 9 لایحه بودجه وزارت نیرو از طریق شرکتهای آبفای شهری سراسر کشور را مکلف کردند علاوه بر دریافت نرخ آب بهای شهری، به ازای هر مترمکعب فروش آب شرب مبلغ یکصدوپنجاه (150) ریال از مشترکین آب دریافت و به خزانه داری کل کشور واریز کند. وجوه فوق به عنوان درآمد شرکت ذی ربط محسوب نمی گردد و مشمول مالیات نمی شود. \r\n\r\n این در حالی است که مشترکان آب شهری در سال جاری به ازای هرمتر مکعب مصرف آب 100 ریال عوارض پرداخت می کردند و دولت هم در لایحه بودجه 94 کل کشور 100 ریال پیشنهاد کرده بود. \r\n\r\n امروز همچنین نمایندگان با تصویب بند و تبصره 9 لایحه بودجه 94 کل کشور مقرر کردند حکم ماده (119) قانون برنامه پنجساله پنجم توسعه جمهوری اسلامی ایران در مورد معافیت ها و تخفیفات گمرکی در قانون امور گمرکی و در سایر قوانین مصوب، جاری باشد. \r\n\r\n اخبار اقتصادی - ایرنا
5,واحدهای آلاینده مناطق آزاد مشمول عوارض می شوند \r\n به گزارش خبرنگار پارلمانی خبرگزاری فارس ، نمایندگان مجلس شورای اسلامی در جلسه علنی امروز (چهارشنبه) پارلمان یک ماده الحاقی را به لایحه یک فوریتی رفع موانع تولید اضافه کردند. \r\n\r\n طبق این ماده الحاقی به منظور تحقق تبصره بند الف ماده یک قانون بهبود مستمر محیط کسب و کار و اصلاح مواد 12 و 13 قانون اتاق بازرگانی، صنایع، معادن و کشاورزی ایران ظرف دو ماه پس از تصویب این قانون وزارت جهاد کشاورزی موظف است با مشورت و همکاری اتاق ایران، آئین نامه امکان حضور نمایندگان بخش کشاورزی در هیأت نمایندگان استانی و ملی و نیز نمایندگان دولت با معرفی وزیر جهاد کشاورزی تهیه و به تصویب هیأت وزیران برساند. \r\n\r\n وکلای ملت همچنین در ادامه جلسه امروز ماده الحاقی دیگری را به تصویب رساندند که به موجب آن واحدهای تولیدی کالا و خدمات آلاینده مستقر در مناطق آزاد تجاری صنعتی و ویژه اقتصادی شبیه به واحدهای آلاینده مستقر در سرزمین اصلی با رعایت ترتیبات مشخص شده در قانون مالیات بر ارزش افزوده و اصلاحات بعدی آن مشمول عوارض آلایندگی می شوند. \r\n\r\n انتهای پیام/
5,رشد 28 درصدی وصول مالیات در مقایسه با سال گذشته در بروجرد \r\n حسین پیرهادی امروز در گفت وگو با خبرنگار فارس در بروجرد اظهار کرد: لازمه اجرای طرح جامع مالیاتی در این شهرستان تامین پیش نیازهای ساختاری و برنامه ریزی اصولی در این زمینه است. \r\n وی اجرای این طرح در شهرستان بروجرد را از اولویت های کاری این اداره برشمرد و افزود: با توجه به اینکه استان لرستان در مرحله چهارم اجرای طرح مالیاتی جامع در کشور است، پیش بینی می شود، این طرح تا پایان سال جاری یا اوایل سال آینده اجرایی شود. \r\n این مسئول با اشاره به مزایای این طرح در بروجرد ادامه داد: افزایش میزان رضایتمندی صاحبان مشاغل از طریق برقراری عدالت مالیاتی و تسهیل تعامل با سازمان در راستای تکریم ارباب رجوع از مهم ترین مزایای این طرح است. \r\n پیرهادی مکانیزه کردن عملیات و بهینه سازی فرآیندها را نوعی کاهش درآمد خواند و یادآور شد: با مکانیزه کردن این عملیات علاوه بر افزایش درآمدهای مالیاتی از فرارهای مالیاتی و معافیت های غیر ضروری نیز کاسته می شود که خود می تواند تاثیر مطلوبی در روند اجرای این طرح در آینده برجای بگذارد. \r\n وی نرخ مالیات بر ارزش افزوده سال جاری را برای همه مؤدیان مشمول مالیات را هشت درصد اعلام و تشریح کرد: کلیه مشمولان مالیات بر ارزش افزوده موظفند تمامی مبادلات خود را به نرخ 3/5 درصد مالیات و 7/2 درصد عوارض در صورت حساب های صادره درج و از خریداران وصول کرده و مطابق مقررات به حساب های تعیین شده سازمان امور مالیاتی کشور واریز کنند. \r\n رئیس اداره امور مالیاتی بروجرد در ادامه از بخشودگی جرائم مالیاتی خبر داد و عنوان کرد: بر اساس ماده 191 قانون مالیات های مستقیم، تمام یا قسمتی از جرایم مقرر در این قانون بنا به درخواست مؤدیان مالیاتی و با توجه به سوابق مالیاتی افراد اعم از خوش حسابی و پرداخت به موقع با موافقت سازمان امور مالیاتی کشور قابل بخشودگی است. \r\n پیرهادی عدم ارائه اظهارنامه مالیاتی از سوی اشخاص حقوقی و مشمولان بند ب ماده 96 قانون مالیات های مستقیم را منجر به تعلق جریمه 40 درصد مالیاتی دانست و تصریح کرد: این افراد در صورتی که تاخیر پرداخت داشته باشند، بخشودگی به آنها تعلق نمی گیرد و مودیانی که اظهارنامه خود را ارائه می کنند، حکم این تبصره نسبت به درآمدهای کتمان شده یا هزینه های غیرواقعی که غیر قابل قبول نیز باشد، جاری نمی شود. \r\n وی گفت: اجرای کامل طرح مالیات بر ارزش افزوده، اجرای طرح جامع مالیاتی و بسط و گسترش اجرای ماده 169 در بین مشمولان طرح، اجرای کامل طرح کد اقتصادی و تلاش در راستای ارتقاء اطلاعات مالیاتی مودیان و اجرای آموزش های لازم در این زمینه بخشی از برنامه های اداره امور مالیاتی بروجرد در سال آینده است. \r\n\r\n انتهای پیام/85001/
5,تمدید مدت اجرای آزمایشی قانون مالیات بر ارزش افزوده تا پایان سال 94 \r\n بر این اساس مدت اجرای آزمایشی قانون مالیات بر ارزش افزوده تا پایان سال1394 تمدید شد. پیش از این برخی نمایندگان خواستار حذف این بند بودند که امیر آبادی، عضو کمیسیون برنامه و بودجه در مخالفت با حذف این بند اظهار داشت: 30 هزار میلیارد تومان از درآمد های کشور وابسته به مالیات بر ارزش افزوده است البته لایحه به موقع نیامده و دولت کوتاهی کرده است، اما چاره ای نیست اگر قانون آزمایشی تمدید نشود بودجه در بحث درآمدی به مشکل می خورد. \r\n\r\n به گزارش ایلنا، در ادامه داود محمدی عضو کمیسیون اصل 90 ضمن موافقت با حذف بند ب تصریح کرد: اساسا قرار بود قانون آزمایشی در یک مدت مشخص اجرا و پس از رفع مشکلات و موانع لایحه اصلی ارائه شود اما دولت به موقع لایحه ارائه نکرده تا قانون آزمایشی تمدید شود. این چه شیوه ای است؟ عملا یک قانون آزمایشی که باید به قانون تبدیل شود تمدید می شود و دولت هم به خود زحمت نمی دهد که تن به ارائه لایحه بدهد لذا اگر دولت در تنگنا قرار گیرد باب خوبی است تا هرچه زودتر لایحه ارائه شود. \r\n\r\n همچنین کمیسیون تلفیق بودجه نیز با حذف این بند مخالفت کرد و پس از آن عسگری، رئیس سازمان امور مالیاتی کشور در دفاع از تمدید آزمایشی مالیات ارزش افزوده بیان داشت از سال 87 این قانون در حال اجرا است و سال گذشته برای سال جاری نیز قانون تمدید شده که این درخواست را برای سال آینده نیز داریم. اکنون لایحه دائمی شدن مالیات ارزش افزوده توسط وزارت اقتصاد تهیه و به دولت تقدیم شده و بخش اعظم آن در کمیسیون اقتصادی دولت تصویب شده و تا پایان امسال به مجلس ارائه می شود. اما به لحاظ اینکه بخواهیم قانون را اجرا کنیم باید این موضوع تمدید شود تا بتوان درآمد کسب کرد. \r\n\r\n رئیس سازمان امور مالیاتی تأکید کرد: 27 هزار میلیارد تومان از درآمدهای پیبش بینی شده از محل ارزش افزوده بوده به اضافه آنکه 14 هزار میلیارد تومان نیز درآمد عوارض ها به شهرداری می دهیم. بنابراین برای سال آینده نیز نیاز به تمدید قانون برای کسب درآمد داریم. \r\n\r\n پایان پیام
5,مالیات برخانه خالی؛ شدنی نیست \r\n از آنجا که لازمه اقتصاد بدون نفت، ایجاد بسترسازی برای درآمدهای غیرنفتی است که بتوان برای دولت تأمین مالی کرد، دولت یازدهم نیز در لایحه بودجه سال 94 با توجه به کاهش قیمت نفت حساب ویژه ای روی درآمدهای مالیاتی باز کرده است. از سوی دیگر به زعم رئیس سازمان مالیاتی کشور، این سازمان به لحاظ پیشبرد کارهای آینده نظام مالیاتی نیازمند تحول در قوانین و مقررات است. \r\n\r\n لایحه قانون مالیات های مستقیم دو سال پیش تقدیم مجلس شد که روزهای نهایی خود را می گذراند و به زودی ابلاغ می شود. لایحه دوم، مربوط به مالیات بر ارزش افزوده است که قانون آزمایشی پنجساله اجرا شد و لازم بود به صورت دائمی درآید. \r\n\r\n به گفته عسکری، 70 درصد درآمدهای مالیاتی به همراه سایر درآمدها در بودجه 94 نقش اساسی دارند، اما خود مالیات و گمرک حدود 50 درصد درآمدهای بودجه را تشکیل می دهد که مابقی مربوط به تملک دارایی های سرمایه ای و واگذاری های مالی است. \r\n\r\n غلامرضا کردزنگنه، رئیس اسبق سازمان مالیاتی اما بر این باور است که خوراک مالیات اطلاعات مالیاتی است. وی معتقد است هر کشوری که بتواند این اطلاعات مالیاتی را کامل تر و دقیق تر و منظم تر و بی نقص تر وارد سیستم مالیاتی کند، می تواند مالیات بهتری بگیرد. گفت وگوی آرمان با کردزنگنه را در ادامه بخوانید: \r\n\r\n از نظر شما رویه سازمان امور مالیاتی کشور بر مبنای اصول قرار گرفته است؟ \r\n سازمان امور مالیاتی به دنبال این است که به سمتی برود که تا جایی که امکان دارد کارها به صورت الکترونیکی انجام شود و طرح جامع مالیاتی کشوربه اجرا درآید. مانند خوراک یک کارخانه که مواد اولیه است، خوراک مالیات هم اطلاعات مالیاتی است. \r\n\r\n هر کشوری که بتواند این اطلاعات مالیاتی را کامل تر و دقیق تر و منظم تر و بی نقص تر وارد سیستم مالیاتی کند، می تواند مالیات بهتری بگیرد. هرچقدر اطلاعات ناقص تر درآید باعث می شود که مالیات هم ناقص وصول شود. اگر سازمان امور مالیاتی تمام پروژه ها را اجرایی کند باز نیاز به این دارد که کشور به طرف دولت الکترونیک برود و اینکه تنها بتوانیم مالیات ها را مکانیزه کنیم، کافی نیست. لازم است که اطلاعات کل کشور روی سامانه بیاید. کشورهایی که موفق می شوند دولت الکترونیک داشته باشند اولین جایی که به همه اطلاعات دولت الکترونیک دسترسی دارد، ادارات و سازمان مالیاتی کشور است. \r\n\r\n سازمان مالیاتی، تنها سازمانی است که به همه اطلاعات بانکی و پولی کشور، اطلاعات ثبتی کشور، املاک کشور، اطلاعات ثبت احوال و مشخصات فردی افراد کشور، اطلاعات شهرداری ها، اطلاعات بازرگانی، اطلاعات گمرک دسترسی دارد تا بتواند اطلاعات بگیرد. \r\n\r\n هم اکنون در دنیا سیستم خوداظهاری مالیاتی هم داریم و در کنار این موضوع تمام اطلاعات گروه های مختلف که ذکر شد نیز به صورت الکترونیکی در دسترس است. \r\n\r\n در دولت الکترونیک بخشی ازهزینه ها کاسته می شود اعم از چاپ و ارسال قبض و این حجم هزینه کاسته شده قطعا در جیب شهروندان نمی رود ضمن اینکه تسهیلاتی را هم دولت و سازمان مالیاتی در ازای منفعت از عدم چاپ کاغذی برای مردم قائل نیست. \r\n\r\n الکترونیکی شدن چه سودی برای مردم در بردارد؟ \r\n وقتی خوداظهاری الکترونیکی باشد، چند خدمت به مردم می شود؛ اولا هم هزینه های اضافی برای دولت و هم برای مردم ندارد. علت این است که ایاب و ذهاب ها و رفت وآمدها به سیستم های مالیاتی قطع می شود. اظهارنامه به صورت الکترونیکی داده می شود و به صورت الکترونیکی گرفته می شود. تشخیص مالیات به صورت الکترونیک داده شده و پرداخت مالیات به صورت الکترونیکی انجام می شود. اینها باعث می شود که کلا هم برای دولت و هم برای مردم کمترین هزینه ها را داشته باشد. \r\n\r\n از نظروصول مالیاتی یکی این است که بهترین مالیات، مالیاتی است که کمترین هزینه را هم برای دولت به عنوان وصول کننده مالیات داشته باشد و هم برای مردم به عنوان پرداخت کننده مالیات. این سیستم این کار را انجام می دهد. دوم اینکه نفعی که برای کشور دارد جلوگیری از فساد و رانت است. یکی از مشکلاتی که در کشورهای درحال توسعه و جهان سوم وجود دارد معمولا وقتی پای ارباب رجوع به ادارات دولتی باز می شود،بعضاهمراه خود فساد هم می آورد. این رودررو بودن و رفت وآمدها باعث برخی زدوبندها و فسادهای اداری می شود. \r\n\r\n هر سازمان و هر کشوری هر قدر بتواند پای ارباب رجوع را از سیستم ها قطع کند و سیستم کار را انجام دهد هم عادلانه تر است و هم فسادها و رانت ها در کشور کم می شود. وقتی سیستم کار کند، اطلاعات را گرفته و پردازش و نهایتا اعلام می کند که مالیات هر فرد چقدر است و تشخیص های سلیقه ای و اینکه از کسی خوشتان بیاید یا بدتان بیاید از بین می رود. \r\n\r\n قبول دارید که هنوز مالیات خیلی از اصناف با همان سیستم علی الراس تعیین می گردد؟ \r\n بله، درحال حاضر هنوز سیستم هایمان کامل نیست. تعدادی از پروژه ها را در کشور اجرایی و عملیاتی کرده ایم ولی سیستم هنوز کامل نیست و بعضی از قسمت هایش هنوز به صورت جزیره ای عمل می شود. اصلاحیه قانون مالیات ها باعث شد که تغییرات و اصلاحاتی دهد ازجمله در علی الراس تصمیمات جدیدی گرفته می شود که به شکل سابق علی الراس هایی که سلیقه ای بود، انجام نشود. \r\n\r\n الکترونیکی شدن اظهارنامه ها تا چه حد می تواند به عدم فرارهای مالیاتی کمک کند؟ \r\n در کشوری مانند آمریکا یا سوئد 97 درصد مالیات ها از طریق سیستم خوداظهاری گرفته می شود و فقط 3 درصد مالیات ها از طریق اقتدار مالیاتی گرفته می شود. یعنی نقش ادارات و کارکنان مالیاتی تقریبا نقشی 3 درصدی است و 97 درصد مردم خودشان از طریق سیستم خوداظهاری کرده و اظهارنامه می گیرند. از آنجا که به همه این اظهارنامه ها رسیدگی نمی کنند به صورت رندوم به 5، 10 یا 15 درصد اظهارنامه ها رسیدگی می کنند. \r\n\r\n درحقیقت راستی آزمایی می کنند و بعد به پروسه رسیدگی وارد می شوند. آن کشورها از آنجا که دولت الکترونیک دارند و سیستم اطلاعاتی شان قوی است اگر کسی خلاف گفته باشد، فوری مچش گرفته و دستش باز می شود. یکی از مشکلات ما این است که سیستم هایمان اطلاعات کاملی ندارند و با وجود اینکه خوداظهاری انجام می دهیم ولی اگر کسی خلاف گفته باشد راستی آزمایی را نمی توانیم کامل انجام دهیم. نمونه اینکه طبق آمار 300هزار تا 500 میلیون املاک ثبتی داریم. 100 میلیون از املاک ثبتی وارد پروسه ثبت شده است که ثبت اسناد طی سال های اخیر این تعداد را وارد طرح جدید کامپیوتری خود کرده است و بقیه به صورت جزیره ای است. اگر به یاد داشته باشید خانه ای تا متراژ 120متر را که اجاره می دادند، از مالیات معاف بودند که بدین صورت هر شخصی می توانست از یک 120متر در کشور استفاده کند. یعنی اگر یک آپارتمان 120متری را اجاره می داد، از مالیات معاف بود. ولی در همین تهران ممکن است کسی 20 آپارتمان داشته باشد ولی بازهم تشخیص داده نمی شد و معاف می شد به علت اینکه سیستم مالیاتی و سیستم ثبت به هم متصل نبود. \r\n\r\n دولت بنا دارد که از خانه های خالی نیز مالیات بگیرد، با توجه به اینکه طبق آمار اتحادیه املاک فقط حدود 500 تا 800 هزار واحد خانه خالی در تهران وجود دارد آیا دولت توان شناسایی صاحبان آنها را دارد تا بتوان نسبت به استرداد مالیات از آنها اقدام کند؟ \r\n من بدبین نیستم ولی هنوز شرایط را برای این امر آماده نمی بینم. یکی از مشکلات مالیاتی این است که هزینه وصول مالیات کمتر از درآمدی باشد که اخذ می شود. باید درحقیقت مالیات نفع داشته باشد و اینطور نباشد که 10 ریال خرج کنید تا 9 ریال بگیرید! منازل مسکونی خالی از آن تیپ مالیات هایی است که 10 ریال خرج می کردیم تا 9 ریال بگیریم. چون آنقدرها آمار دقیق منازل خالی را نداریم. \r\n\r\n درحال حاضر می بینیم در یک مجتمع خالی آپارتمان هایی هست که تنها یک موکت و یک یخچال در آن وجود دارد و فرد مدعی است که مادربزرگ و پدربزرگش با او زندگی می کند که برای اثبات خالی بودن یا نبودنش با مشکل مواجه می شوید. این از آن دست مواردی است که شناسایی آن برای سازمان مالیات کشور خیلی دشوار است. هنوز هم این مشکلات وجود دارد. من زیاد خوش بین نیستم که این مالیات انجام شود و بتواند کاربرد خود را داشته باشد. \r\n\r\n در ارتباط با مالیات با ارزش افزوده، آقای عسگری اعلام کردند که امسال قصد اضافه کردن آن را ندارند و برخلاف اینکه انتظار می رفت یک درصد افزایش یابد، دو درصد افزایش یافت. اخیرا هم اعلام شده که در بودجه 94 نیز یک درصد به آن اضافه می گردد. مگر بنا نبود که تا پایان برنامه پنجم این مالیات 8 درصد باشد؟ \r\n مالیات بر ارزش افزوده تا پایان برنامه پنجم باید روی نرخ 8 درصد باشد. بحثی که وجود دارد اینکه سال آینده باید 8 درصد کامل شود. نمایندگان مجلس امسال طرحی را تصویب کردند که یک درصد به حوزه سلامت اختصاص دادند. اگر آن یک درصد حوزه سلامت را جدا تصویب کنند بحثش جدا خواهد بود ولی اگر بخواهند آن یک درصد را جزو این قانون بیاورند خود این 8 درصد باید تا پایان برنامه پنجساله داشته باشد که سهم سازمان مالیاتی و شهرداری است. هرچند که سازمان مالیاتی معتقد است درحال حاضر 7 درصد است و یک درصد را به عنوان یک کارگزار به حوزه سلامت می دهد. اما 8 درصد اعمال می شود ولی آنچه در خزانه مملکت 8 درصد به صورت کامل وارد شود، مسیر مصرفش متفاوت است. \r\n\r\n فکر می کنید برای برنامه ششم مالیات بر ارزش افزوده به چند درصد خواهد رسید؟ \r\n نمی دانم و نمی توانم حدس بزنم. ما هنوز هم جزو کشورهایی هستیم که مالیات بر ارزش افزوده مان دارای نرخ پایینی است. یعنی معمولا بین 15 تا 25 درصد است. ولی ما هنوز هم جزو کشورهایی هستیم که نرخ مناسبی داریم. \r\n\r\n نمی توانیم بگوییم چون در کشورهای دیگر بین 15 تا 25 درصد است ما هم باید به آنها برسیم چراکه در مقابل آنها تسهیلاتی برای مردم درنظر می گیرند و زندگی به شکلی است که آن میزان را می پذیرند. اگر در ایران چنین افزایش داشته باشدآیا مردم پذیرای آن خواهند بود؟ \r\n خدمات دولت به نحوی است که فرهنگ مالیاتی در همه کشورها اثر دارد. معمولا کشورها را از نظر مالیاتی به دو دسته خوش اخلاق و بداخلاق تقسیم می کنند. از نظر فرهنگی یکی همین زمینه هایی است که مربوط به خدمات دولت می شود و میزان اعتماد مردم به دولت. اعتماد به دولت و خدمات دولت دو معیار مهم ارتقای فرهنگ مالیاتی و خوش اخلاقی مالیاتی است. خدمات زیادی صورت گرفته است و طی 35 سال بعد از انقلاب 60هزار روستای بدون برق، آب، گاز، مدرسه و خانه بهداشت داشتیم. \r\n\r\n کشوری بودیم که مانند کشورهای اروپایی زیرساخت های کامل نداشتیم که بخواهیم مالیات ها را صرف رفاه مردم کنیم. از آنجا که باید کارهای زیرساختی انجام می شد چندان برای مردم ملموس نبود. خدمات شهرداری برای مردم ملموس است. مردم با دیدن اتوبان، تونل، پارک و خانه فرهنگ خدمات شهرداری را می بینند و راحت تر عوارض می پردازند. \r\n\r\n مالیاتی که شهرداری ها می گویند مالیات های محلی است. اصطلاحا دولت های محلی مالیات های محلی می گیرند. اما سازمان مالیاتی در چارچوب خزانه است و ساخت بیمارستان و مدرسه در شهرستان ها برای مردم ساکن تهران قابل لمس نیست درحالی که این کار انجام می شود. دولت باید گزارش دهی واطلاع رسانی را بیشتر کند. مردم باید بدانند که پول مالیات هایشان کجا خرج می شود و اگر اطلاع رسانی به مردم بیشتر شود آنها هم راغب تر می شوند. \r\n\r\n رئیس سازمان مالیاتی اعلام کردند که 96 درصد درآمد مالیاتی تا بهمن ماه محقق شده، به نظر شما این آمار درست است؟ \r\n ما نسبت به تولید ناخالص داخلی مان حدود 8 درصد مالیات می بندیم و برخی کشورها تا 40 درصد هم نسبت به تولید ناخالص داخلی شان مالیات می بندند. معمولا کشورهای پیشرفته بین 20 تا 30 درصد هستند. این رقم از ظرفیت مالیاتی کشور است. مثلا معدنی داریم که ظرفیت محسوب می شود اما ابزار بهره برداری از آن را دراختیار نداریم. سیستم مالیاتی در کشور ما اکنون همین حالت را دارد. اینطور که می بینیم حداقل برداشت از ظرفیت مالیاتی کشور است. نسبت تولید ناخالص داخلی کشور حدود 8 درصد است، ظرفیت وجود دارد اما باید سازمان مالیاتی ما کارآمدتر شود. هرچه ساختار سازمان مالیاتی بهتر شود این ظرفیت وجود دارد و می تواند بهتر برآورده کند. \r\n\r\n پس با این رقم موافق هستید؟ \r\n رقم، رقم بدی نیست ولی باید دید امکاناتی که سازمان مالیاتی دارد تا چه حد می تواند... \r\n\r\n دولت بودجه 94 را بر اساس نفت 72 دلار بسته است و در عین حال شاهد کاهش قیمت نفت در بازارهای جهانی هستیم.از طرفی وزیر اقتصاد و نفت و حتی سخنگوی دولت نیز اعلام داشته اند که مملکت را با نفت 25 دلاری هم می توانند اداره کنند، فکر می کنید نقشه راه دولت در این خصوص چیست؟ \r\n از برنامه های سوم، چهارم و پنجم (سه برنامه) آمده است که به طرف بودجه بدون نفت برویم. این نفت سرمایه است و برای هیچ کشوری عاقلانه نیست که از سرمایه بخورد. مثل اینکه یک خانواده ماشین، طلا یا فرش خود را بفروشد و خرج خوراک و پوشاکش کند. \r\n\r\n سرمایه باید خرج سرمایه گذاری شود. همان کاری که نروژ، مکزیک و مالزی انجام داده است. مالزی با همان میزان نفتی که دارد توانسته تحولاتی در کشور خود ایجاد کند چراکه نفت را در بودجه نیاورده و در قالب شرکت پتروناس برده است. برج های دوقلویی که در کوالالامپور می بینید و تقویت توریست و گردشگری همان چیزی است که پتروناس از سرمایه گذاری های نفتی ساخته است. مکزیکی ها و نروژی ها هم همین کار را انجام دادند و درآمد حاصل از نفت را در صندوق گذاشتند البته نه مثل صندوق ذخیره ما. به طور کلی اعتقاد دارم باید نفت را کم کم از بودجه کل کشور جدا کرد. اولین کاری که دولت باید انجام دهد باید ساختار خود را اصلاح کند. ساختار دولت پرهزینه است و تعداد کارمندان چندمیلیونی دولت که دو، سه برابر کشوری مانند ژاپن است. \r\n\r\n درحالی که ژاپن دو برابر ما جمعیت دارد ولی کارمندان ما سه برابر ژاپن هستند. ژاپن 10 تا وزارتخانه دارد. دولت بزرگ، هزینه و خرج بزرگ دارد. راهی ندارد غیر از اینکه نفت (سرمایه) را بفروشد و به کارمندان پشت میزنشین بدهد. همین بلا بر سر مالیات ها هم می آید. \r\n\r\n ما مالیات ها را از تولیدکننده و مولد می گیریم که باید خرج توسعه و تولید شود و به کارمند اداری پشت میزنشین بابت حقوق می دهیم. یعنی از یک بخش مولد مالیات می گیریم و در یک بخش غیرمولد خرج می کنیم. از این طرف هم سرمایه را می خوریم و هم مالیات ها را از بخش های مولد به بخش های غیرمولد می آوریم. همه اینها ریشه در اندازه دولت دارد. دولت باید کوچک شود و این کار به طور جد دنبال شود نه اینکه ادغام انجام دهیم به این معنا که یک وزیر و چند معاون را کسر کنیم. درحالی که ساختمان ها، کارمندان و وظایف بر سر جای خود باقی ماند. مثل اینکه همه مشکل این بوده که یک وزیر و 4 معاون را کسر کنیم. این هدف ادغام نیست. مشکلات بزرگی که اکنون وجود دارد همین است. این ساختار دولت تا زمانی که اصلاح نشود، مشکلات حل نمی شود. \r\n\r\n فکر می کنید دولت حساب ویژه ای را برای درآمدهای مالیات در سال آینده خواهد داشت؟ \r\n اصلا دولت با این حجم و اندازه و بوروکراسی راهی ندارد که هم نفت را بخورد و هم مالیات را از بخش های مولد بگیرد و در بخش های غیرمولد خرج کند. \r\n اخبار اقتصادی - آرمان
5,نمایندگان کارگری قدرت کافی برای دفاع از حقوق کارگر ندارند/ لزوم اتحاد تشکلهای کارگری و کارفرمایی \r\n حمید حاج اسماعیلی در گفت وگو با خبرنگار اقتصادی خبرگزاری فارس با اشاره به اینکه عزم جدی در بدنه دولت برای برآوردن به مطالبات جامعه کارگری وجود ندارد، اظهار داشت: هنوز سازمان های کارگری و کارفرمایی قدرت کافی و لازم را برای به کرسی نشاندن مطالبات خود در جهت افزایش قدرت خرید و رفاه جامعه کارگری ندارد. \r\n\r\n وی با اشاره به اینکه امسال هم چشم سازمان های کارگری و کارفرمایی به دستان دولت دوخته شده و انتظاری فراتر از این نیست، گفت: بحث دستمزد و مطالبات جامعه کارگری باید فراتر از شورای عالی کار بین نمایندگان کارگری و کارفرمایی تعیین شود و این سازمان ها باید تا جایی تجربه کسب کند که به بلوغ برسد و خودشان نسبت به مسائل کارگری تصمیم گیری کنند. \r\n\r\n حاج اسماعیلی با اشاره به اینکه امسال برخلاف سال های گذشته نمی توان انتظار تغییرات جدی داشت، تصریح کرد: دولت همواره در تعیین دستمزد کارگران به دلیل آنکه کارفرمای بزرگ نامیده می شود، ملاحظات را در نظر می گیرد، گرچه در صحبت ها از حقوق کارگری دفاع می کند، اما در عمل اقدامی مؤثر از دولت ندیده ایم. \r\n\r\n این کارشناس بازار کار با تاکید بر اینکه اصلاح ساختارهای اقتصادی بیشتر به سیاست های پولی و مالی به بانک مرکزی عهده دار آن است باز می گردد، افزود: تا زمانی که بنگاه ها و کارگاه های بزرگ به بخش خصوصی واقعی واگذار نشوند، نمی توان انتظار حل مشکلات جامعه کارگری داشت. \r\n\r\n وی پیش بینی کرد، با توجه به شرایط فعلی اقتصاد و تأکید دولت بر ماده 41 قانون کار، دستمزد کارگران بین 15 تا 18 درصد افزایش پیدا کند. \r\n\r\n حاج اسماعیلی تاکید کرد: دولت حرف آخر را در زمینه حداقل دستمزد کارگران می زند و نمایندگان کارگری و کارفرمایی بدون توافق دولت کاری از پیش نخواهند برد. \r\n\r\n این فعال کارگری با اشاره به اینکه دولت در شورای عالی کار هم نقش ناظر و هم نقش کارفرمایی دارد، گفت: انتظاری نداریم تا زمانی که دولت نقش کارفرمایی دارد، وضعیت معیشتی کارگران بهبود پیدا کرده و مطالبات آنان پرداخت شود. \r\n\r\n این کارشناس بازار کار در پایان با بیان اینکه دولت نیروی کار را بعد از کارمندان تعریف می کند، تاکید کرد: تا زمانی که مشکلات جامعه کارگری برطرف نشود، وضعیت معیشتی و بهره وری در کارگاه ها بهتر نخواهد شد. \r\n\r\n انتهای پیام/ب
5,3 پیشنهاد رسمی نمایندگان کارگری برای مزد 94 \r\n فرامرز توفیقی در گفت وگو با فارس، با اشاره به اینکه کارفرمایان افزایش حداقل دستمزد بر مبنای تورم را مورد تاکید قرار می دهند، اظهار داشت: تاکنون طبق ماده 41 قانون کار که افزایش حداقل حقوق باید براساس آن انجام می شد، عمل نشده است. \r\n\r\n وی افزود: کارفرمایان معتقدند، از سال 57 تاکنون حقوق متناسب با تورم تعیین شده، اما مسئله اینجاست که شاخص های تورم 3 بار برای جبران اختلاف زیاد قیمت ها پیش از اجرای هدفمندی و پس از اجرای آن تعییر کرده است. \r\n\r\n توفیقی با بیان اینکه اینکه طبق آمارهای رسمی و بررسی های صورت پذیرفته در سال 93، 350 هزار تومان از قدرت خرید کارگران کاسته شده است به سناریوی اول بسته پیشنهادی نمایندگان کارگری اشاره کرد و گفت: در این زمینه مبلغ 350 هزار تومان در سال 92 که از قدرت خرید کارگران کاهش پیدا کرده، در مزد سال آینده جبران شود. \r\n\r\n وی افزود: در سناریوی دوم مبلغ 890 هزار تومان باید با توجه به کاهش قدرت خرید کارگران در سال 93 نسبت به 92 باید تعیین می شد، اما با این حال نمایندگان کارگری با افزایش حداقل دستمزد 94 به 890 هزار تومان موافقند. \r\n\r\n این نماینده کارگری با اشاره به اینکه از سال 84 تا 92 73 درصد قدرت خرید کارگران کاهش پیدا کرده است، گفت: این موضوع ارتباطی به کارفرما و کارگر نداشته، بلکه دولت با سیاستگذاری غلط اقتصادی، قدرت خرید کارگران را کاهش داده است. \r\n\r\n وی در خصوص سناریوی سوم جبران کاهش قدرت خرید کارگران تصریح کرد: در این پیشنهاد طبق پیمان جمعی 3 جانبه به صورت مدوّن برای مدت 5 سال به صورت ارائه سبدهای حمایتی و دیگر روش ها، قدرت خرید کارگران حفظ شود. \r\n\r\n * معیشت حق کارگر است، آن را گدایی نمی کنیم \r\n مشاور مجمع کانون عالی نمایندگان کارگری با تاکید بر اینکه برای دریافت معیشت کارگران از کارفرمایان و دولت گدایی نمی کنیم، گفت: نمایندگان کارگری از حقوق کارگران دفاع می کنند. \r\n\r\n وی افزود: اگر کارفرمایان فکر می کنند که حقی از آنان ضایع شده، نمایندگان کارگری آماده اند، تا برای کمک در راستای دریافت مطالبات از دولت اقدامات لازم را انجام دهند، در غیر این صورت معتقدیم که کارگر برای کارفرما کار می کند و حقوقش را از کارفرما مطالبه خواهد کرد. \r\n اخبار اقتصادی - فارس
5,زمان اعلام هزینه سبد معیشتی بهمن ماه کارگری \r\n دبیر شوراهای اسلامی کار استان تهران با تاکید بر اینکه هزینه خواروبار به تنهایی طبق بررسی جدید و با در نظر گرفتن حداقل هزینه زندگی، 800 هزار تومان برآورد شده است، گفت: نتیجه نهایی هزینه سبد معیشتی بهمن ماه خانوار 4 نفره کارگری به زودی اعلام می شود. \r\n\r\n حسین حبیبی در گفت وگو با فارس با اشاره به اینکه هزینه سبد معیشتی کارگران در ماه های مهر، آبان و آذر اعلام شده است، اظهار داشت: به دلیل بررسی الحاق برخی تبصره ها به قانون کار و مشکلات فعلی، موفق به ارائه گزارش دی ماه هزینه سبد معیشتی کارگران نشدیم. \r\n\r\n وی افزود: در زمان اعلام هزینه سبد معیشتی کارگر در خانوار 4 نفره برای بهمن ماه، هزینه سبد دی ماه هم اعلام خواهد شد. \r\n\r\n دبیر شوراهای اسلامی کار استان تهران با تاکید بر اینکه آخرین بررسی صورت پذیرفته در هزینه سبد معیشتی نزدیک به 3 میلیون تومانی حکایت دارد، گفت: بسیاری از مراجع و تشکل ها هم رقمی بین 2 میلیون و 500 تا 3 میلیون تومان برای حداقل سبد معیشتی کارگران تائید کرده اند. \r\n\r\n وی گفت: سایت بانک مرکزی معمولاً 395 قلم کالا را رسماً اعلام کرده، اما شورای اسلامی کار برای بررسی سبد هزینه ای تنها 18 قلم کالای خوراکی ضروری را که حداقل زندگی خانواده کارگری را شامل می شود، بررسی کرده است. \r\n\r\n حبیبی تصریح کرد: طبق این بررسی ها تنها 800 هزار تومان هزینه مربوط به خواروبار است و سایر موارد از جمله مسکن، پوشاک، حمل و نقل، آموزش و بهداشت در نظر گرفته نشده که با احتساب همه آنها حدود 2 میلیون و 700 هزار تومان با نرخ دولتی و 3 میلیون و 600 هزار تومان با نرخ آزاد محاسبه شده است. \r\n\r\n وی با بیان اینکه مهمترین مشکلات جامعه کارگری موضوع دستمزد، امنیت شغلی، تعدیل نیروی کار و سایر نیازهایی است که یک کارگر به آن احتیاج دارد، مطرح می شود، گفت: طبق قانون کارگاه هایی که 35 نفر به بالا نیرو دارند باید دارای شورای اسلامی باشند تا این شورا مسائل و مشکلات کارگری را پیگیری کند. \r\n\r\n دبیر شوراهای اسلامی کاراستان تهران تصریح کرد: تمام کارگاه ها طبق اصل 104 قانون اساسی باید دارای شورای اسلامی کار باشند و این موارد امکان پیگیری مشکلات کارگری و انتقال آن به کانون شوراهای اسلامی کار را تسهیل می کند. \r\n اخبار اقتصادی - ایسنا
5,افزایش 31.5 درصدی حقوق کارگری \r\n به گزارش خبرگزاری فارس از بیرجند، دلاور نظری بعد از ظهر امروز در نشست صمیمی منتخبان تشکل های کارگری و کارفرمایی خراسان جنوبی اظهار داشت: ما باید تشکل های کارگری و کارفرمایی قوی داشته باشیم. \r\n\r\n وی نقاط قوت این تشکل ها را در جنبه های مختلف دانست و تصریح کرد: تشکل ها باید استقلال مالی داشته باشند. \r\n\r\n مدیرکل سازمان های کارگری و کارفرمایی وزارت تعاون، کار و رفاه اجتماعی با بیان اینکه تشکل ها باید در مراجع تصمیم گیری استان و کشور با تابلو و برند قدرت چانه زنی داشته باشند، یادآور شد: برای رسیدن به این هدف نیاز است تشکل های کارگری و کارفرمایی با هم یکی شوند. \r\n\r\n نظری با بیان اینکه امسال در شورای عالی کارگری، در بخش دستمزد - کارگران و کارفرمایان با هم تصمیم واحدی گرفتند، ادامه داد: با تعامل این دو تشکل امسال حقوق کارگر 31.5 درصد افزایش یافت. \r\n\r\n وی جایگاه تشکل ها را در حال حاضر در کشور خوب دانست و گفت: نگاه دولت به این تشکل ها نگاه توام با احترام و تکریم است و به عنوان شریک اجتماعی به آنها نگاه می شود. \r\n\r\n مدیرکل سازمان های کارگری و کارفرمایی وزارت تعاون، کار و رفاه اجتماعی تاکید کرد: تشکل ها در کانون های عالی کارگری و کارفرمایی حضور داشته باشند و بتوانند حرف های خود را بگویند تا به خواسته های صنفی خود برسند. \r\n\r\n نظری با بیان اینکه ما تلاش خود را می کنیم تا سال آینده از این استان یکی از منتخبان تشکل های کارگری و کارفرمایی خانم به آیلو اعزام شود، افزود: ما باید حضور بانوان را در تشکل ها قدر بدانیم. \r\n\r\n وی با بیان اینکه تغییر قانون کار به طور کل منتفی است، اضافه کرد: وزارت کار برای قراردادهای موقت مدلی را به نام مدل برد برد طراحی کرده بود تا ماده 27 برداشته شود و از طرفی تمام کارگران قرارداد آنها دائم شود و این موضوع در شورای راهبردی توسط جامعه کارگری رد شد. \r\n\r\n مدیرکل سازمان های کارگری و کارفرمایی وزارت تعاون، کار و رفاه اجتماعی با بیان اینکه وظیفه ما این است که از تشکل ها در مقابل نهادها، سازمان ها و ارگان ها دفاع کنیم، تصریح کرد: ما تشکل های خالص صنفی را تا انتها حمایت می کنیم. \r\n\r\n نظری با بیان اینکه ما در هر استان پنج تشکل و یک خانه کارگری داریم، یادآور شد: ما به دنبال این هستیم تا برخی امور را به تشکل ها واگذار کنیم که از جمله آن واگذاری ثبت نام بیمه بیکاری مستمری بگیران به انجمن کاریابی ها را می توان نام برد. \r\n\r\n وی با بیان اینکه امسال با توصیه وزیر تعاون، کار و رفاه اجتماعی قرار شد به خاطر زحمات کارگری پایه سنواتی در فرمول محاسباتی کار که همه ساله منظور می شود و اکنون 500 تومان است به یک هزار تومان با توافق کارفرما افزایش پیدا کند، ادامه داد: این امر گامی مثبت در حمایت از دستمزد جامعه کارگری است. \r\n\r\n مدیرکل سازمان های کارگری و کارفرمایی وزارت تعاون، کار و رفاه اجتماعی تاکید کرد: یارانه و سبد کالایی که در مناسبت های مختلف پرداخت شود برای جامعه کارگری قطع نمی شود. \r\n\r\n نظری با بیان اینکه افزایش دستمزد کارگران در شورای عالی کار مطرح است، خاطرنشان کرد: امید است تا پایان سال جاری شاهد افزایش دستمزد کارگران باشیم. \r\n\r\n انتهای پیام/69010/س40
5,کوچک شدن سفره کارگری و تعویض سلامتی با دستمزد/ مسئولان با حداقل دستمزد چند روز زندگی می کنند \r\n خبرگزاری فارس _گروه اقتصادی: با کاهش قدرت خرید مردم و به ویژه جامعه کارگری، تولید و فروش کارگاه ها و بنگاه های تولیدی هم روندی نزولی داشته و رکود سنگینی در فضای تولیدی کشور حاکم شده است، اما سیاستی که به ایجاد رونق در مهمترین بخش کشور کمک کند، هنوز از سوی دولت روحانی اجرایی نشده است. \r\n\r\n بسیاری از تولید کنندگان و کارگران در شرایط موجود انتقادات زیادی را به سیاست های اقتصادی دولت مطرح می کنند، تا موانع تولید برطرف شود، اما ظاهراً با نگاهی به وضعیت تولید کنندگان و حضور در جمع آنان متوجه شرایط سخت و سنگ اندازی هایی از سوی دولت می شویم. \r\n\r\n در شرایطی که کارگران به عنوان ابزارهای گرداننده چرخه تولید در تأمین معیشت خود با مشکلات زیادی مواجه هستند، انتظار افزایش بهره وری، رونق تولید و کسب و کار امر بیهوده ای است، چرا که در این زنجیره به هم پیوسته قدرت خرید کارگران ارتباط مستقیمی با دیگر پارامترهای اقتصادی دارد. \r\n\r\n گفت وگو و مشاهده مشکلات کارگران از نزدیک و مسائلی که کارفرمایان با آن مواجه هستند، زوایای پنهان عدم رونق اقتصادی و تولید کشور را روشن می کند که به همین جهت راهی کارگاههای صنف کفاشان در میدان فردوسی تهران می شویم و با برخی فروشندگان صاحبان کار و تولید کنندگان به گفت وگو می نشینیم. \r\n\r\n در ابتدا وارد فروشگاه لرد می شویم و با جوانی 29 ساله که خود را سعید طاهری معرفی می کند درباره وضعیت معیشت کارگران در کارگاه های تولیدی صحبت می کنیم. \r\n\r\n وی صحبت های زیادی درباره مشکلات کارگران دارد و در این باره می گوید: کارگران در کارگاه ها با سختی و مشقت های زیادی مواجه هستند و زمانی که در کارگاه کفاشی وارد می شوی، بوی تند واکس و مواد شیمیایی چسب چرم و کفش که ریه را شدیداً آسیب می زند به مشام می رسد. \r\n\r\n در همین حال اگر کارگری با واکس و مواد شیمیایی سر و کار داشته باشد، به شدت سلامتی خود را به خطر انداخته و به خاطر مزدی که به آن احتیاج دارد، ساعت ها سختی را تحمل می کند. \r\n\r\n حتی برخی از کارگران کارگاه کفش سازی به عنوان پشتکار زن فعالیت می کنند، دست هایشان پینه بسته و پس از مدتی امکان کار کردن برایشان فراهم نیست. \r\n\r\n این فعال صنعت که خودش قبلا هم کارگری کرده و هم اکنون کارگران زیادی را از نزدیک دیده درباره عدم حمایت دستگاه ها از جمله اتحادیه این چنین روایت می کند که کارگران کفاش و فروشندگان در این صنف به هیچ عنوان قرارداد نمی بندند و هر کدام به صورت دستمزدی به ازای تولید یک کفش کار می کنند. \r\n\r\n به عنوان مثال کار تمام کن با پیشکار یا کارگر ساده مزدهای متفاوتی دارند که بر اساس توافق با صاحب کار مزد دریافت می کنند. \r\n\r\n از وی درباره وضعیت بیمه کارگران سؤال می پرسیم که این گونه پاسخ می دهد، کارگران کارگاه های کفاشی بیمه هستند، اما در بحث معیشت و تأمین هزینه های زندگی مشکلات زیادی دارند. \r\n\r\n در این صنف بیشتر از کارگران جوان استفاده می شود تا کارگرانی که در این صنعت پا به سن گذاشته و پیر می شوند. معمولا در این صنف کارگران به سن بازنشستگی نمی رسند و در همان 10 سال ابتدای کار از کار افتاده و کارفرمایان کمتر از آنان استفاده می کنند. کارگران این صنعت بعد از یک دوره کار درگیر مسائل درمانی در بیمارستان ها می شوند و هیچ کارفرمایی هم به آنان کار نخواهد داد. \r\n\r\n * کارگران مزد را با سلامتی معاوضه می کنند \r\n\r\n سعید درباره وضعیت زندگی اش می گوید، اکنون در منطقه پیروزی مستأجر هستم و در سال با توجه به کمبود درآمد به سختی سالی یک بار به مسافرت می روم؛ در شرایطی که حقوق و دستمزد به صورت ناعادلانه در وزارت کار تعیین می شود، کارفرمایان هم کمتر به موضوع حقوق کارگر توجه می کنند. \r\n\r\n علاوه بر این اتحادیه هم هیچ گونه بررسی در نحوه کار کارگران صنف کفاش انجام نمی دهد، یعنی ببینند کارگران چند سال بیمه دارند و بر اساس سابقه آنها رتبه بندی کند و تسهیلاتی را در اختیار آنان قرار دهد. \r\n\r\n * خوب شعار می دهند ولی خوب عمل نمی کنند \r\n\r\n علیرضا کارگر دیگری است که در فروشگاه کفاشی هنر مشغول به کار است؛ وی 40 سال دارد درباره مشکلاتی که در تولید و کسب و کار این گونه می گوید: متأسفانه شعارزدگی در بین مسئولان ما زیاد است، چرا که شما هیچ یک از وزرا را پیدا نمی کنید که نگوید تولید در اولویت ما قرار ندارد. \r\n\r\n حرف های خوب زیاد زده می شود، اما واقعیت این است که یک کارگر مشکلات زیادی داشته و به نان شب محتاج می شود. زمانی که دستمزد یک کارگر داده می شود، فقط صرف هزینه های مربوط به خوراک خواهد شد و هیچ پولی برای پس انداز باقی نمی ماند. اکنون چطور می توان زمانی که در خانواده کارگر فرزندی بیمار شد، هزینه های آن را درست کرد و حتی برای برنامه ریزی یک تفریح که معمولا در بین ما ایرانی ها به دلیل رکود کسب و کار کمتر شده، دچار مشکل می شویم. \r\n\r\n دستمزد اگر 10 درصد و یا 20 درصد هم اضافه شود هیچ فایده ای نخواهد داشت، چرا که مردم قدرت خریدشان پایین آمده است. زمانی که دولت حقوق کارگر را صد درصد افزایش دهد، اما رفاه نسبی وجود نداشته باشد، بیهوده خواهد بود، البته صاحبان کار هم مشکلات خاص خودشان را دارند، اما تمام برنامه ریزی ها در کشور طوری انجام می شود که تولید تعطیل شود. \r\n\r\n علیرضا که حرف های زیادی برای گفتن دارد درباره شعارهای مسئولان ابراز ناراحتی کرده و این طور ادامه می دهد: همه می گویند اولویت اول ما تولید است، اما هیچ کس دغدغه تولید ندارد، مطمئن باشید. \r\n\r\n همه قوانین به ضرر تولید و به نفع واسطه گری است. کارخانجات صنف ما مشکل دارند و گرفتاری های مربوط به مالیات، عوارض، مجوز و واردات بی رویه نمی گذارد، کسب و کار رونق بگیرد اما وقتی شما به میدان فردوسی مراجعه می کنی دلالی بیشترین سود را دارد و کسی هم نیست مالیات، عوارض و یا گرفتاری برای آنان ایجاد کند، بنابراین می بینیم که دلالی بیشتر از تولید مورد توجه قرار می گیرد. \r\n\r\n کارگر در یک کارگاه تولیدی تولید را رها کرده و شغل دیگری مثل پیک موتوری را انتخاب می کند؛ کار کفاشی نه کلاس دارد و نه وجهه اجتماعی دارد، بنابراین تنها مزیتی که می تواند سرمایه به این صنعت جذب کند، سود خواهد بود. \r\n\r\n وی درباره مشاغلی که کمتر مورد توجه قرار می گیرد، این گونه انتقاد می کند: کارهایی مثل کفاشی و خیاطی هنر هستند، اما نگاه دیگری به آنان می شود. \r\n\r\n * آینده ای برای کارگران متصور نیست \r\n\r\n علیرضا که ظاهرا مطالعات زیادی در سایت ها و خبرگزاری ها دارد، درباره شغل خبرنگاری این طور روایت می کند: شما در این صنف می دانید که ارتقاء شغلی دارید و آینده ای برای آن وجود دارد، اما کارگر، کارگر خواهد ماند. \r\n\r\n کارگر چطور می تواند با حقوق کارگری بعدها پس انداز کرده و صاحب کارگاه تولیدی شود؛ مسئولان و وزرای ما باید به این نکات توجه کنند که چرا کار به کارگر سپرده نمی شود و سیستم دولتی همچنان پابرجاست. \r\n\r\n وی سرمایه گذاری در تولید را ریسک بالایی در کشور ما می داند و در این باره می گوید: مغازه متری 100 میلیون تومانی چه زمانی به کارگر با حقوق 600 هزار تومانی خواهد رسید؛ آیا مسئولان ما برای 2 ماه می توانند با حقوق 600 تا 700 هزار تومانی زندگی کنند که این رقم را برای حداقل دستمزد در نظر گرفته اند؟ \r\n\r\n * تورم بزرگترین بی عدالتی \r\n\r\n به گزارش فارس، طی این مدتی که با کارگران و فروشندگان هم صحبت شده و مسائل و مشکلات آنان را بررسی می کنیم، خریداری به فروشگاه مراجعه نکرده و حتی قیمت هم نمی گیرند. \r\n\r\n اکنون رکود در اقتصاد به معنای واقعی کلمه وجود داشته و بسیاری از تولید کنندگان با اجناس تولید شده همچنان در انتظار خریدار هستند ؛ خریدارانی که همان جامعه کارگری و دیگر اقشار جامعه هستند. \r\n\r\n مهم ترین بخش صحبت ها اینجاست که وقتی قدرت خرید در جامعه به طور زیادی کاهش پیدا کرده است، تولیدکنندگان هم به سمت کارهای دلالی و واسطه گری روی می آورند. \r\n\r\n علیرضا درباره وضعیت اقتصاد این طور می گوید:بزرگترین بی عدالتی در کشور ما تورم است، تورم به زبان ساده یعنی غنی، غنی تر شده و افراد ضعیف هم هر روز ضعیف تر شوند. \r\n\r\n در کشور ما معلوم نیست سیاست های اقتصادی چه سمت و سویی دارد. در حرف می گویند تولید، اما در عمل چیز دیگری اجرا می شود. \r\n\r\n مردم ما عادت کرده اند که به جای سرمایه گذاری در تولید، به اقدامات سوداگری روی بیاورند، چرا که در تولید گرفتاری ها و دشواری های زیادی وجود دارد، اما در کار دلالی کسی کاری به کارت ندارد. \r\n\r\n * کارگاه تولیدی ام را تعطیل کردند \r\n\r\n محمد شیروانی یکی از تولید کنندگان صنعت کفش است که درباره وضعیت تولید و فروش شدیدا ابراز ناراحتی می کند و می گوید: کارگاهی با 15 کارگر راه اندازی کردم که در هفته 6 میلیون تومان دستمزد پرداخت می کردم. \r\n\r\n وی که شدیداً از وضع به وجود آمده ناراحت است، این طور درباره تعطیلی کارگاه خود روایت می کند: سال 86 کارخانه ای با 15 کارگر راه اندازی کردم که به تولید کفش مشغول بودیم، اما پس از آن متوجه شدم که از ستاد اجرایی فرمان امام برای تعطیلی کارخانه نامه آمده اند، پس از مراجعه متوجه شدیم که کارخانه - که خریداری شده که قبلا کارهای ثبتی و سندی آن انجام شده بود و مشکلی نداشت- مصادره ای بوده و با حکم قضایی کارخانه را تعطیل کردند. \r\n\r\n متأسفانه کارخانه به شکل ناخوشایندی تعطیل شد و تمام ابزار و وسایل را بیرون ریختند، در حالی که هنوز حکم صادر شده امکان تجدیدنظر داشته و در دادگاه جریان داشت. \r\n\r\n شیروانی که 34 سال دارد، درباره دشواری های تولید و سنگ اندازی هایی که از سوی دولت می شود، می گوید: از دولت هیچ کمکی نمی خواهم فقط سنگ اندازی نکند. \r\n\r\n اکنون که چند سالی است کارخانه را تعطیل کرده اند و تمام دارایی ام را باخته ام، سازمان امور مالیاتی برای من که تولید کننده بودم 60 میلیون تومان مالیات در نظر گرفته است. \r\n\r\n از این پس هر کسی بخواهد سرمایه اش را در تولید به کار بگیرد، به شدت مخالفت می کنم، چرا که کشور ما متأسفانه به دلیل سیاست های غلط جای کار و تولید نیست. \r\n\r\n با وجود اینکه تولید کننده های زیادی در صنف پوشاک وجود دارند، دیدید که دولت با برپایی نمایشگاه پوشاک ترکیه تیشه به ریشه تولید کننده داخلی زد و فاتحه تولیدات پوشاک ایرانی را خواند. \r\n\r\n به گزارش فارس، با وجود اعلام دولت و مسئولان اقتصادی بر لزوم حمایت از تولیدکنندگان، اخیرا توافق نامه ای در حوزه تعرفه ترجیحی ایران و ترکیه به امضا رسیده که این اقدام علاوه بر افزایش واردات به کشور با تخفیف تعرفه، اشتغال کشور را با چالش جدی مواجه کرده و نگرانی های در میان تولیدکنندگان داخلی به وجود آورده است. \r\n\r\n مسئولان کشورمان در حالی اولویت اول خود را حمایت از تولید ملی عنوان می کنند که نمایشگاه پوشاک ترکیه در ایران برپا می کنند و در کنار آن با تولیدکنندگان خارجی عکس یادگاری می گیرند. \r\n\r\n دولت آن چنان به موضوع مذاکرات هسته ای دل بسته که گویی هیچ گونه ظرفیت داخلی برای برطرف کردن مشکلات وجود ندارد و ظاهرا نگاه دولت در بحث اقتصاد، تنها به موضوع تجارت با خارج از کشور که آنهم بیش تر روی واردات متمرکز شده، معطوف شده است. \r\n\r\n به گزارش فارس واردات بی رویه و قاچاق کفش و کیف تیشه به ریشه تولید داخلی زده و بسیاری از کارگاههای کفش و کیف تعطیل شده یا تغییر کاربری داده اند. \r\n\r\n گزارش از محمد صادق پور \r\n\r\n انتهای پیام/ب
5,شرط محال دولت برای اجرای یک قانون قدیمی/ کارگران واکنش نشان می دهند \r\n رئیس فراکسیون کارگری مجلس گفت: در صورتی که سازمان تامین اجتماعی بخواهد به استناد آیین نامه جدید ماده 10 قانون تنظیم بخشی از مقررات تسهیل نوسازی صنایع کشور برای بازنشستگی پیش از موعد کارگران مشمول شرط محال بگذارد با واکنش جامعه کارگری روبرو خواهد بود. \r\n\r\n به گزارش خبرنگار ایلنا، علیرضا محجوب در اجتماع نمایندگان کارگران در محورهای شوراهای اسلامی کار استان تهران با غیر قانونی خواندن این آیین نامه گفت: آیین نامه ای که به تازگی از سوی هیات دولت در رابطه با بازنشستگی پیش از موعد کارگران مشمول قانون نوسازی و بازسازی صنایع صادر شده است با اصل قانون در تعارض است و به همین دلیل اصرار سازمان تامین اجتماعی بر اجرای این آیین نامه مصداق تخلف آشکار است. \r\n\r\n دبیرکل خانه کارگر یادآور شد: تا پیش از ابلاغ آیین نامه جدید، سازمان تامین اجتماعی به بهانه تمام شدن مهلت اجرای آیین نامه قبلی از اجرای اصل قانون خودداری می کرد برای همین در چند سال گذشته شمار قابل توجهی از کارگران از طریق طرح دعوی در دیوان عدالت اداری توانستند حکم محکومیت سازمان را بگیرند. \r\n\r\n وی افزود: آن زمان مدیران سازمان تامین اجتماعی وعده دادند که با تدوین و ابلاغ آیین نامه جدید مشکل توقف اجرای بازنشستگی پیش از موعد قانون نوسازی و بازسازی صنایع را برطرف خواهند کرد اما امروز می بینیم که این آیین نامه بصورت غیر قانونی در جهت سلب مسئولیت از سازمان نوشته شده است. \r\n\r\n محجوب گفت: وقتی در ماده 10 قانون تنظیم بخشی از مقررات تسهیل نوسازی صنایع کشور به صراحت آمده است که هزینه مربوط به سنوات ارفاقی کارگران مشمول شرایط بازنشستگی پیش از موعد به نسبت 50 درصد میان کارفرما و دولت تقسیم خواهد شد، دیگر نوشتن آیین نامه ای که در آن انجام تکلیف دولت به کارفرما واگذار شده باشد اقدام خلاف و غیر قانونی است. \r\n\r\n به موجب ماده 10 قانون نوسازی و بازسازی صنایع، کارگران شاغل در واحدهای صنعتی می توانند دست کم پس از بیست و پنج سال کار و پرداخت حق بیمه بصورت پیش از موعد بازنشسته شوند اما در آیین نامه جدیدی که در رابطه با اجرای این ماده قانونی به تازگی از سوی دولت ابلاغ شده است، کارفرما موظف است تا علاوه بر پرداخت هزنیه پنج سال حق بیمه، معادل پنج سال مستمری نیز به سازمان تامین اجتماعی پرداخت کند. \r\n\r\n به گفته این فعال صنفی کارگری در حال حاضر با هزینه های سنگین و غیر منطقی که در آیین نامه ای جدید ماده 10 قانون نوسازی و بازسازی صنایع نوشته شده است نوعی شرط محال برای بازنشستگی پیش از موعد کارگران مشمول تعیین شده است. \r\n\r\n وی ادامه داد: طبیعی است که با این شرایط غیر منطقی هیچ کارفرمایی حاضر نخواهد شد تا برای 5 سال بازنشستگی زود تر هر کارگر دست کم مبلغی در حدود 80 میلیون تومان را به سازمان تامین اجتماعی پرداخت کند. \r\n\r\n نماینده تهران در مجلس شورای اسلامی ادامه داد: استلال سازمان تامین اجتماعی در خصوص بار مالی اجرای این تکلیف قانونی، قابل قبول نیست چرا که در زمان تصویب اصل قانون همه این موارد پیش بینی شده بود. \r\n\r\n وی افزود: بطور کلی اگر سازمان تامین اجتماعی در اجرای قانون بازنشستگی پیش از موعد مشاغل سخت و زیان آور از انجام سخت گیری های بی مورد خودداری می کرد امروز کارگران اصراری بر اجرای بازنشستگی پیش از موعد قانون نوسازی و بازسازی صنایع نداشتند. \r\n\r\n پایان پیام
5,دستمزد کنونی کارگران تنها 33 درصد از معیشت آنها را تامین می کند \r\n حسن صادقی ظهر چهارشنبه در حاشیه بازدید از تشکل های کارگری طبس در گفتگو با مهر، اظهارداشت: تشکیلات خانه کارگر در حال حاضر حدود یک میلیون و 735 هزار عضو شناسنامه دار دارد و برای این اعضا امکانات مختلفی را در ابعاد رفاهی تعریف و تامین کرده ایم. \r\n\r\n وی افزود: در حوزه آموزش، آموزش های کوتاه مدت در سطح کشور داریم که در سال جاری حدود 190 هزار نفر و در سال گذشته 250 هزار نفر را آموزش داده ایم. \r\n\r\n صادقی ادامه داد: همچنین دانشگاه علمی کاربردی شاخه خانه کارگر و دانشگاه کار راه اندازی شده که موثر در پیشبرد اهداف بخش صنعت کشور بوده اند. \r\n\r\n وی در خصوص روال تعیین دستمزد کارگران در سال 94 گفت: کمیته افزایش دستمزد خانه کارگر طی سه ماه تحقیق میدانی که انجام شد به این نتیجه رسیده که از سال 85 تا 92 هر سال شاهد عقب ماندگی مزدی کارگران نسبت به تورم رسمی اعلام شده از سوی بانک مرکزی بوده ایم. \r\n\r\n وی افزود: شکافی که طی سال های 1385 به بعد و بخشی از آن هم مربوط به قبل از 85 از سال 79 تا 84 بوده مجموعا حدود 67 درصد عقب ماندگی مزد را نسبت به تورم رسمی نشان می دهد. \r\n\r\n معاون دبیرکل خانه کارگر ایران گفت: حداقل بگیر کارگران تنها 33 درصد از معیشت آنان را پوشش می دهد و مابقی آن را از طریق پرکاری به تامین آن می پردازند. \r\n\r\n وی ادامه داد: در بخش بازنشستگان نیز با دوباره شاغل شدن و با استقراض وام های ممتدی که دریافت می کنند این کمبود را پوشش می دهند. \r\n\r\n حسن صادقی بیان کرد: پیشنهاد ما به شورای عالی کار این بوده که ابتدا دولت و کارفرمایان بپذیرند که 67 درصد مزد نسبت به تورم رسمی اعلام شده سالانه بانک مرکزی دچار عقب افتادگی شده و بعد از آن برای نوع پرداخت آن در یک دوره زمانی هفت ساله 10 درصد به اضافه نرخ تورم رسمی که بانک مرکزی اعلام می کند به حقوق کارگران شاغل و بازنشسته اضافه کنند تا جلوی شکافی که فقر را به جامعه کارگری تزریق می کند و هر سال این شکاف افزایش می یابد گرفته شود. \r\n\r\n وی تصریح کرد: با وجود این که دولت با مشکلات ناشی از کاهش قیمت نفت مواجه است اما با مکانیزمی که ما تعریف کرده ایم می توانیم در یک دوره زمانی 7 تا 10 ساله درصدی به اضافه تورم را تقسیم کنیم و به سفره کارگران برگردانیم تا بیش از این سفره نیروی کار کشور که سرمایه ایست برای نظام اقتصادی تهی از کالاهای اساسی نشود. \r\n\r\n حسن صادقی، معاون دبیرکل خانه کارگر ایران که برای سفری یک روزه به طبس آمده بود در بازدید از تشکل های کارگری طبس نیز گفت: خروجی نشست با تشکلات کارگری موجود در شهر طبس وفاق، همدلی و وحدت جامعه کارگری طبس بود و این که انگیزه کار و خدمت به جامعه کارگری را در بین مجموعه به خوبی مشاهده کردیم و امیدواریم ما هم در مرکز بتوانیم کمک بدهیم تا خانه کارگر بهتر بتواند در انجام وظایف خدمت رسانی به کارگران طبس گام های موثرتری را بردارد. \r\n\r\n بازدید از اداره تعاون کار و رفاه اجتماعی، سازمان تامین اجتماعی شعبه طبس، شرکت کانسرام، شهرک صنعتی و بازدید از زمین های واگذار شده در شهرک امام حسین(ع) از دیگر برنامه های دبیرکل خانه کارگر ایران به طبس است.
5,دستمزد کارگران نیمی از هزینه های خانوار شهری را پوشش می دهد/ جدول \r\n تحلیل آمار ارائه شده توسط مرکز آمار ایران نشان می دهد که یک خانواده 4 نفره کارگری که درآمد ماهانه اش بر مبنای حداقل دستمزد قانونی پرداخت شده است، اگر در سال 93 تمامی درآمدش را طبق فرمول این نهاد رسمی خرج کرده باشد ماهانه 301 هزار تومان امکان خرج کردن بابت خوراک، آشامیدنی و دخانیات داشته است. \r\n\r\n چهار نفر عضو این خانواده کارگری ماهانه به اندازه 52 هزار تومان قدرت خرید پوشاک و کفش؛ و به اندازه 100 هزار تومان فرصت بیمار شدن و خرید اقلام بهداشتی داشته اند. از سوی دیگر لازم است که هزینه مسکن این خانواده در ماه بیشتر از 370 هزار تومان نبوده باشد. \r\n\r\n مبنای این محاسبه، گزارش مرکز آمار ایران از هزینه های زندگی یک خانوار شهری با تعداد متوسط 3/5 نفر در سال 92 (آخرین گزارش رسمی در این خصوص) قرار گرفته است که با لحاظ کردن نرخ تورم 11/87 درصدی 9 ماهه اول سال جاری، تصویری از آثار تصویب پایه دستمزد 609 هزارتومانی بر لایه های کمتر دیده شده از زندگی خانواده های کارگری را به نمایش می گذارد. \r\n\r\n در این گزارش نه فقط پایه دستمزد ماهانه کارگران، بلکه تمامی حقوق و مزایای جانبی که بر اساس قانون کار در طول یک سال به کارگر تعلق می گیرد مورد محاسبه قرار گرفته است. به این ترتیب برای محاسبه کل دریافتی کارگران در یک سال لازم است 7 درصد سهم حق بیمه کارگر را از حداقل دستمزد روزانه او کسر کنیم، عدد به دست آمده را در 365 روز سال ضرب کنیم و سپس مبلغ 120 هزار تومان مجموع حق مسکن و حق بن کارگری و 708 هزار تومان حق سنوات خدمت و 217 هزار تومان حق عیدی کارگر را به رقم به دست آمده بیافزاییم تا بتوانیم بفهمیم مجموع تمامی دریافتی های یک کارگر حداقل بگیر ایرانی در طول سال 93 چقدر بوده است. \r\n\r\n حداقل مزد روزانه یک کارگر برای سال جاری طبق بخشنامه وزارت تعاون، کار و رفاه اجتماعی 202 هزار و 970 ریال تعیین شده بود. با کسر 7 درصد حق بیمه سهم کارگر از مزد روزانه به عدد 188 هزار و 762ریال می رسیم. ما در این گزارش قصد داریم بدانیم کارگران در طول یک سال چقدر درامد داشته اند بنابراین عدد بدست آمده را در 365 ضرب می کنیم. به این ترتیب دستمزد خالص کارگر در طول سال 93 رقم 68 میلیون و 898 هزار و 166ریال محاسبه شده است. \r\n\r\n اما از آن رو که کارگران علاوه بر دستمزد مبالغ دیگری نیز تحت عناوین مختلف دریافت می کنند و دستمزد به تنهایی بیانگر تمام درآمد کارگران نیست، مجموع حقوق و مزایای جانبی یک کارگر حداقل بگیر را به این رقم می افزاییم. جمع مبلغ حقوق سنوات، بن کارگری، حق مسکن و عیدی، این عدد را به 100میلیون و 157 هزار و 266 ریال می رساند که اگر فرض کنیم این کارگر متاهل و صاحب دو فرزند است، این دریافتی نهایتا به 114میلیون و 771 هزار و 106 ریال می رسد. بنابراین کارگر حداقل بگیر متاهل با دو فرزند ماهانه 956 هزار و 426 تومان، کارگر حداقل بگیر متاهل با یک فرزند ماهانه 895 هزار و 534 تومان و کارگر حداقل بگیر متاهل بدون فرزند یا کارگر حداقل بگیر مجرد ماهانه 834 هزار و 643 تومان در سال 93 دریافتی داشته است. \r\n\r\n اتباع ایران علاوه بر دستمزد ماهانه، مبالغی نیز به عنوان یارانه نقدی از دولت دریافت می کنند. پس یک خانوار کارگری 4 نفره، ماهانه مبلغ یک میلیون و 800 هزار ریال، خانوار سه نفره یک میلیون و 350 هزار ریال و خانوار دو نفره و افراد مجرد به ترتیب ماهانه 900 هزار ریال و 450 هزار ریال یارانه می گیرند که این رقم طی سال برای خانوار چهارنفره کارگری برابر 21 میلیون و 600 هزار ریال، خانوار سه نفره 16 میلیون و 200 هزار ریال، خانوار دو نفره 10 میلیون و 800 هزار ریال و خانوار تک نفره برابر 5 میلیون و 400 هزار ریال دریافت خواهند کرد. با این حساب درآمد خالص خانوارهای کارگری به ترتیب زیر خواهد بود: \r\n خانوار 4 نفره: 136میلیون و 371هزار و 106 ریال \r\n خانوار 3 نفره: 123 میلیون و 664هزار و 80 ریال \r\n خانوار 2 نفره: 110 میلیون و 957 هزار و 160 ریال \r\n خانوار تک نفره: 105 میلیون و 557 هزار و 160 ریال \r\n\r\n هر چند دولت طی 7 سال گذشته حاضر به اعلام رقم دقیق خط فقر در کشور نشده است، اما تشکل های کارگری در غیاب آمار دقیقی از خط فقر و خط گرسنگی در کشور، اقدام به تهیه و تعیین برخی شاخص ها کرده اند که امری ارزشمند محسوب می شود، اما تجربه نشان داده است نتایج این براورد ها هیچ گاه مورد استناد مراجع ذی صلاح در تعیین مزد (شورای عالی کار) قرار نگرفته است. با این حال آمار اعلام شده از سوی درگاه ملی آمار کشور، با توجه به اعلام از سوی یک نهاد رسمی کشور، می تواند به عنوان ملاکی محکم برای چانه زنی درباره مزد کارگران قرار گیرد. \r\n\r\n گزارش مرکز آمار درباره هزینه های زندگی یک خانوار شهری نشان می دهد که متوسط هزینه یک خانوار در سال 1392 برابر 20 میلیون و 598 هزار و 200 تومان بوده است. \r\n\r\n این رقم با احتساب تورم 11/87 درصدی 9 ماهه اول سال 1393 برابر با 23 میلیون و 43 هزار و 206 تومان خواهد بود. با این حساب هر خانوار کارگری، باید ماهانه یک میلیون و 920 هزار و 267 تومان درآمد داشته باشد تا بتواند در سطح متوسط هزینه های شهری زندگی کند که این رقم ماهانه 784 هزار تومان با درآمد کارگران تفاوت دارد. \r\n\r\n در جدول شماره 49 از گزارش مرکز آمار ایران، تفکیکی از هزینه های خانوار شهری صورت گرفته است. در میان هزینه های لازم برای زندگی شهری طبق معیارهای مرکز آمار، در گزارش پیش رو تنها سطور یک و چهار از این جدول یعنی هزینه خوراکی ها و آشامیدنی ها و نیز هزینه مسکن، آب، برق، گاز و سایر سوخت ها با درآمد متوسط کارگران مقایسه و بررسی شده اند. در این مقایسه، هزینه دخانیات، پوشاک و کفش، لوازم، اثاث و خدمات مورد استفاده در خانه، بهداشت و درمان، حمل و نقل، ارتباطات، تفریح و امور فرهنگی، تحصیل، رستوران و هتل و کالا ها و خدمات متفرقه در نظر گرفته نشده است. \r\n\r\n جمع هزینه متوسط خانوارهای شهری در بخش خوراکی و دخانی (54 میلیون و 953 هزار ریال) به همراه هزینه مسکن (68 میلیون و 399 هزار ریال) برابر 123میلیون و 352 هزار ریال است، که این رقم با تورم 11/87 درصدی 9 ماهه اول سال 1393 برابر 137 میلیون و 994 هزار ریال است که خود به تنهایی از تمامی درآمد یک خانوار کارگری (که با احتساب یارانه 4 نفره برابر 136 میلیون و 371 هزار و 106 ریال است) بیشتر است. \r\n\r\n با این حال موضوع را از زاویه دیگری می بینیم. متوسط هزینه خانوار شهری در سال 1392 در کشور برابر 205 میلیون و 982 هزار ریال است که با احتساب رقم تورم 9 ماهه او سال 1393 (11/87درصد) 230 میلیون و 432 هزار و 63 ریال محاسبه می شود که نسبت درآمد یک خانوار کارگری 4 نفره در سال 1393 با آن برابر 59/18 درصد است. این اعداد نشان می دهند که درآمد هر خانوار کارگری حداقل بگیر کمتر از نیمی از هزینه های متوسط زندگی در شهر کفاف می دهد. \r\n\r\n اخباراقتصادی - ایلنا
5,پیشنهاد رسمی مجامع کارگری به شورای عالی کار/ عقب ماندگی 73 درصدی دستمزد کارگران \r\n محمدرضا راهداری زاده در گفت وگو با خبرنگار اقتصادی خبرگزاری فارس با اشاره به نشست سه شنبه این هفته شورای عالی کار پیرامون رایزنی در مورد حداقل دستمزد کارگران در سال 94 اظهار داشت: معمولاً در دیماه و بهمن ماه نشست های سه جانبه کارگری، کارفرمایی و دولت برگزار می شود و در نهایت آخرین ماه سال زمان اعلام میزان افزایش حداقل دستمزد کارگران است. \r\n\r\n وی افزود: در این نشست ها که نمایندگان دولت، کارگران و کارفرمایان حضور دارند، ماده 41 قانون کار در تبصره های یک و دو که تورم و هزینه های معیشتی یک خانواده چهارنفره کارگری را مورد اشاره قرار داده است، بررسی خواهند کرد. \r\n\r\n نماینده مجمع عالی کارگران در شورای عالی کار با تأکید بر اینکه طبق بررسی های صورت گرفته از سال 84 تا سال 92 مبنی بر تعیین حداقل دستمزد کارگران، عقب افتادگی 73 درصدی وجود دارد، تصریح کرد: با توجه به تورم اعلامی طی 8 سال گذشته حداقل دستمزد کمتر از تورم بوده، به همین جهت فرمولی را برای جبران عقب افتادگی به شورای عالی کار پیشنهاد خواهیم کرد. \r\n\r\n وی گفت: گرچه در سال جاری میزان تورم طبق اعلام مراجع رسمی کاهش پیدا کرده است، اما طبق گفته رئیس جمهور در همایش اقتصاد، کاهش تورم به معنای کاهش قیمت ها نیست و تنها از افزایش بیشتر نرخ ها جلوگیری شده است. \r\n\r\n راهداری زاده با اشاره به اینکه قدرت خرید کارگران نسبت به هزینه های جاری به شدت کاهش پیدا کرده است، گفت: با تعریف خط فقر در صورتی که خانواری نصف هزینه ها درآمد داشته باشد، دچار فقر نسبی است و با کنار هم گذاشتن میزان مزد، میزان هزینه ها (طبق اعلام مراجع رسمی در کلان شهرها تا 2 میلیون و 800 هزار تومان) کارگران زیرخط فقر قرار دارند. \r\n\r\n این عضو شورای عالی کار با بیان اینکه حداقل دستمزد 609 هزار تومانی فاصله بسیار زیادی با هزینه های یک کارگر در خانواده چهارنفره دارد، تصریح کرد: علاوه بر عقب افتادگی مزد کارگران طی این هشت سال گذشته، ارزش پول به گفته کارشناسان تا 50 درصد کاهش پیدا کرده و این امر لزوم جبران عقب افتادگی ها را بیشتر می کند. \r\n\r\n نماینده مجمع عالی کارگران و عضو شورای عالی کار افزود: در تلاش هستیم، تا نمایندگان کارفرمایی و دولت نسبت به پیشنهادات جامعه کارگری نگاه مثبت داشته باشند، تا این عقب افتادگی 73 درصدی طبق فرمول پیشنهادی طی سه سال جبران شود. \r\n\r\n وی گفت: از شورای عالی کار به طور رسمی درخواست می کنیم که علاوه بر میزان افزایش حداقل دستمزد طبق تورم، سالانه یک سوم از عقب افتادگی 73 درصدی به حداقل دستمزد سال آینده، طی سه سال آینده افزایش یابد. \r\n\r\n راهداری زاده با بیان اینکه افزایش بهره وری با میزان دستمزد ارتباط مستقیمی دارد، گفت: یکی از مواردی که همواره در اقتصاد مقاومتی و شعارهای مربوط به حمایت از تولید ملی تأکید می شود، افزایش بهره وری بوده، اما حداقل دستمزد مورد توجه قرار نگرفته است. \r\n\r\n انتهای پیام/ب
5,مذاکرات مزدی 94 به قصد افزایش قدرت خرید کارگران نیست/ برای زنده ماندن تلاش می کنیم \r\n پیش ترها برای افزایش قدرت خرید کارگران مذاکره می کردیم اما در حال حاضر شرایط به گونه ای شده که نمایندگان کارگری باید برای بقای کارگران تلاش کنند و جلسات را با این رویکرد پیش ببرند تا به نتیجهٔ مطلوب برسند. \r\n\r\n داوود امیری ریس کانون شوراهای اسلامی کار خراسان شمالی در تحلیل مذاکرات تعیین مزد 94 که در جریان است، با بیان مطلب فوق به ایلنا گفت: جلسات شورای عالی مزد باید به گونه ای پیش برود که حداقل مخارج یک خانواده متوسط چهار نفره تامین شود. \r\n\r\n داود امیری در پاسخ به این پرسش که استراتژی مشخص نمایندگان کارگری در شورای عالی کار چه باید باشد تا بتوان بر اساس آن به مزد مطلوب رسید ، گفت: مادهٔ 41 قانون کار قوی ترین سند و نقشهٔ راه نمایندگان کارگری است که در صورت اجرای بی قید و شرط آن ما دیگر شاهد این همه عقب افتادگی و فاصله بین نرخ تورم و میزان دستمزد نیستیم. \r\n\r\n وی ادامه داد: ماده 41 قانون کار دو تبصره دارد که شورای عالی کار را موظف می کند هر سال دستمزد کارگران را طبق دو معیار نرخ تورم و سبد معیشت یک خانوار چهار نفره افزایش دهد. کارفرمایان معتقدند در تبصره ای که مربوط به نرخ تورم است، قانون گذار مجریان را ملزم به در نظر گرفتن نرخ تورم کرده و لازم نیست مزد دقیقا به میزان نرخ تورم تعیین شود، اما آگاهانه به بخش دوم ماده 41 قانون کار توجه نمی کنند که می گوید مزد باید به اندازه ای باشد که مخارج یک خانوار متوسط 4 نفره را تامین کند. امری که به نظر می رسد حداقل در شرایط فعلی که سیاستهای ابلاغی افزایش جمعیت هم مطرح شده نیازمند باز تعریف و تجدید نظر است. \r\n\r\n این فعال کارگری تصریح کرد: با توجه به تاکید ماده 41 قانون کار در تعیین دستمزد بر مبنای نرخ تورم و سبد معیشت خانوار کارگری، فاصله میان حداقل مزد و تورم جامعه باید به حداقل برسد. \r\n\r\n امیری شرایط اقتصادی فعلی را یکی از عوامل اصلی بحران در میزان دستمزد کارگران دانست و اضافه کرد در شرایط اقتصادی فعلی هم کارگر و هم کارفرما تحت فشارهای مضاعفی هستند اما مقایسهٔ وضعیت این دو با هم قیاس درستی نیست. \r\n\r\n ریس کانون شوراهای اسلامی کار خراسان شمالی گفت: اگرچه وضعیت تولید به هر دوطرف حوزهٔ کار یعنی کارفرما و کارگر وابسته است اما کارخانه ای که قادر نیست حق الزحمهٔ کارگر را پرداخت کند بهتر است بسته شود تا با این شرایط به حیاتش ادامه دهد. \r\n\r\n امیری ادامه داد: آموزه های دینی و همچنین مواد قانونی و مفاد مقاوله نامه هایی سازمان بین المللی کار که جمهوری اسلامی به آن پیوسته تاکید دارد که پرداخت دستمزد کارگر بر هر چیزی مقدم است. این امر به تنهایی نشان دهندهٔ اهمیت موضوع دستمز کارگران است. قرار نیست تنها به بهانهٔ استخدام نیروی کار درب یک بنگاهی باز باشد. \r\n\r\n وی در پایان گفت تصریح کرد: به دلیل مشکلاتی که بعضا بنگاه های اقتصادی با آن مواجه هستند، مانند کمبود نقدینگی و غیره، کارگران از کمترین میزان امنیت شغلی جهت دریافت همین دستمزدناچیزی که برایشان در نظر گرفته شده برخوردارند وطبعا در چنین شرایطی باید دولت حمایت جدی از هر دو طرف حوزهٔ کار داشته باشد تا فشار کمبود نقدینگی روی یک طرف سنگین تر نشود. \r\n\r\n پایان پیام
5,نگرانی وزیر نفت ایران از اثرگذاری اوپک در آینده/ عربستان بزرگترین متضرر قیمت پایین نفت است \r\n به گزارش گروه اقتصاد بین الملل خبرگزاری فارس به نقل از یورو نیوز، بیژن نامدار زنگنه، وزیر نفت ایران بعد از پایان اجلاس اوپک گفت: این از نگرانی های مهم تاریخی اوپک است. بقولی سهم بازار اوپک چقدر باشد. در سالهای گذشته مرتبا و متوالیا سهم اوپک در بازار جهانی کم شده است. \r\n\r\n وزیر نفت ایران درباره کاهش بیش از حد تولید روزانه نفت اوپک هشدار داد و گفت: قطعا سهم اوپک اگر از یک حدی کمتر بشود اثرگذاری خیلی ناچیز می شود. و این مطلبی است که تعیین کننده است برای اینکه به قولی قیمت معقول برای اوپک که هم بتواند سهم خودش را حفظ کند و هم درآمد کافی برای اعضا هم برای اداره کشورهایشان و هم برای اینکه بتوانند سرمایه گذاری های لازم را برای افزایش تولیدشان انجام بدهند، به دست بیاورد. \r\n\r\n بیژن نامدار زنگنه درباره موضع عربستان سعودی گفت: در هر موضوعی اینطور است. در مورد این تصمیمات باید اجماع باشد. وقتی که بحث کاهش تولید است بله خیلی مهم است نقش عربستان ولی بزرگترین ضررکننده هم در این میان عربستان می شود. \r\n\r\n انتهای پیام/
5,الجزایر موافق نظر اعضای اصلی اوپک نیست/اوپک عدم تعادل نفت را اصلاح کند \r\n به گزارش خبرنگار اقتصاد بین الملل خبرگزاری فارس به نقل از راشاتودی ، یوسف یوسفی، وزیر انرژی الجزایر، طی سخنانی در یک کنفرانس خبری خواستار کاهش تولید نفت اوپک شد. \r\n\r\n این مقام الجزایری اعلام کرد این کشور موافق دیدگاه اعضای اصلی اوپک برای حفظ میزان کنونی تولید نفت این سازمان نیست. \r\n\r\n وی افزود اوپک باید با کاهش تولید نفت خود قیمت این حامل انرژی را در جهان افزایش داده و از فرو رفتن بیشتر اعضای خود در بحران های اقتصادی جلوگیری کند. \r\n\r\n وزیر انرژی الجزایر در این کنفرانس خبری اعلام کرد اوپک باید با ورود به بازار نفت جهانی، عدم تعادل نفتی موجود را اصلاح کرده و با کاهش تولید خود قیمت نفت را افزایش دهد و از درآمد اعضای خود با این اقدام دفاع کند. \r\n\r\n الجزایر 200 میلیارد دلار ذخایر ارزی خارجی داشته و درآمدهای نفتی آن 60 درصد از بودجه آن را تشکیل می دهند. \r\n\r\n قیمت جهانی نفت طی سال 2014 میلادی تنها در چند ماه به حدود نصف کاهش یافته است. \r\n\r\n انتهای پیام/
5,وزیر نفت امارات: راهبرد اوپک در سطح تولید نفت تغییر نخواهد کرد \r\n به گزارش گروه بین الملل خبرگزاری فارس ، سهیل بن محمد المزرعی وزیر نفت امارات اعلام کرد که سازمان کشورهای صادرکننده نفت، اوپک (OPEC) در راهبرد خود برای تولید نفت هیچ تغییری نخواهد داد و هرگونه تغییر ناگهانی در قیمت نفت بعید است. \r\n\r\n بنا به گزارش وبگاه خبری سیتی تاک کویت، المزروعی روز دوشنبه (دیروز) در کنفرانس انرژی در ابوظبی گفت: راهبرد اوپک هرگز تغییر نخواهد کرد و سطح تولید نیز شاهد تغییری نخواهد بود. \r\n\r\n المزروعی افزود: پیام هایی به تولیدکنندگان نفت داده ایم و به آنها گفته ایم باید پیرو قوانین اوپک در چشم انداز رشد جهانی بازار نفت باشند و اضافه تولید باید با این رشد همراه باشد. \r\n\r\n وزیر نفت امارات در حالی این سخنان را می زند که قیمت هر بشکه نفت به کمترین مقدار خود در خلال 6 سال اخیر یعنی 46 دلار رسیده است. \r\n\r\n در همین خصوص، خبرگزاری رویترز نیز در گزارشی نوشت که تلاش ایران و ونزوئلا تاکنون نتوانسته است عربستان و هم پیمانانش را برای کاهش تولید نفت اوپک متقاعد کند ( جزئیات بیشتر ). \r\n\r\n نیکولاس مادارو رئیس جمهور ونزوئلا روز یک شنبه (21 دی) با سلمان بن عبدالعزیز ولی عهد عربستان در ریاض دیدار کرد و پس از آن به قطر و الجزایر سفر کرد تا با مقامات این کشورها در زمینه بحران سقوط قیمت نفت مذاکره کند، اما کشورهای حاشیه خلیج فارس عضو اوپک که بیش از نیمی از 12 عضو اوپک هستند، بر موضع خود مبنی بر عدم کاهش تولید پافشاری می کنند. \r\n\r\n کشورهای الجزایر، ایران، عراق، کویت، لیبی، نیجریه، قطر، عربستان سعودی، امارات عربی متحده، اکوادور، آنگولا و ونزوئلا اعضای سازمان اوپک هستند. اوپک کارتل بین المللی نفتی است که در سال 1339 در ژنو و با هدف هماهنگی و یکپارچه سازی سیاست های نفتی کشورهای عضو و تعیین بهترین راه برای تامین منافع جمعی یا فردی آنها، طراحی شیوه هایی برای تضمین ثبات قیمت نفت در بازار نفت بین المللی به منظور از بین بردن نوسانات مضر و غیر ضروری و فراهم کردن درآمد ثابت برای کشورهای تولیدکننده نفت در ژنو تشکیل شد که در سال 1344 به وین اتریش منتقل شد. \r\n\r\n 12 سپتامبر 1960 نیز کشورهای صادر کننده نفت با هدف محافظت از منافع خود اقدام به تاسیس سازمان واحدی موافقت کردند که به اختصار اوپک نامیده شد. این توافق در پایان مذاکرات نمایندگان این کشورها در بغداد حاصل شد. \r\n\r\n انتهای پیام/ص
5,لابی وزیر عربستان با کشورهای غیر اوپک \r\n ایسنا: علی النعیمی وزیر نفت عربستان در ریاض با ویکتور زبکوف رییس شرکت گازپروم روسیه دیدار و درباره همکاری بین اوپک و تولید کنندگان نفت خارج از این سازمان و همچنین فرصت های همکاری عربستان و روسیه در پروژه های انرژی مذاکره کرد. \r\n\r\n وزیر نفت عربستان همچنین با طائب لوه وزیر دادگستری الجزایر درباره اهمیت همکاری بین کشور های عضو اوپک و کشور های خارج از این سازمان برای ثبات بازار نفت و ارتقای نسبی بازار از جمله افزایش تقاضا و ثبات قیمت ها در دوره کنونی مذاکره کرد. \r\n\r\n خبرگزاری رسمی عربستان به جزییات بیشتر مذاکرات درباره بازار نفت اشاره نکرده است. \r\n\r\n اوپک در نشست قبلی خود در ماه نوامبر تحت حمایت عربستان تصمیم گرفت که تولید خود را کاهش ندهد و اجازه دهد قیمت ها کاهش پیدا کند تا این سازمان از سهم بازار خود در برابر تولید کنندگان خارج از اوپک دفاع کند. \r\n\r\n مقامات الجزایری قبل از نشست نوامبر به طور ضمنی اعلام کرده بودند که خواهان کاهش تولید اوپک برای افزایش قیمت ها هستند. همچنین روسیه نیز مایل به افزایش قیمت نفت است، زیرا کاهش قیمت نفت وضعیت مالی این کشور را تحت فشار سنگین قرار داده است.
5,"اوپک سهم از دست رفته بازار نفت را تا سال 2035 بر می گرداند \r\n به گزارش گروه اقتصاد بین الملل خبرگزاری فارس به نقل از راشاتودی ، شرکت نفتی بریتیش پترولیوم در جشم انداز آینده نفتی خود اعلام کرده است کشورهای عضو اوپک تا سال 2035 بازارهای نفت از دست رفته را بر می گردانند. \r\n\r\n براساس این گزارش، اوپک دوباره به تولید 32 میلیون بشکه در روز تا سال 2035 خواهد رسید و سهم کامل 40 درصدی خود را در تامین نفت جهان طی خواهد گرفت. \r\n\r\n براساس این چشم انداز، تولید نفت شیل آمریکا در دهه آینده کاهش می یابد و مسیر را برای اعضای کشورهای اوپک برای بازستاندن سهم خود از بازارهای جهانی باز می کند و کارترهای بزرگ نفتی عضو اوپک رکوردهای جدیدی را در تولید نفت برجای خواهند گذاشت. \r\n\r\n آهنگ رشد تولید نفت شیل در آینده بسیار کندتر خواهد شد. \r\n\r\n اسپنسردیل رئیس بخش اقتصادی بریتیش پترولیوم اعلام کرده است"" تولید نفت شیل دیگر برای همیشه قادر به رشد نخواهد بود"". \r\n\r\n افزایش تولید نفت شیل اخیراً قیمت نفت را تا 50 درصد نسبت به سال گذشته کاهش داده است، تولید نفت در آمریکا به رقم بی سابقه 9 میلیون بشکه رسیده است که بیشترین میزان از سال 1970 تاکنون است. \r\n\r\n بریتیش پترولیوم پیش بینی کرده است که آمریکا تا سال 2030 در تولید نفت خودکفا شود اما آمریکای شمالی طی سالهای آینده صادر کننده خواهد بود. \r\n\r\n این شرکت بزرگ نفتی انتظار دارد کاهش تولید نفت آمریکا به تولید کنندگان نفت منطقه خاورمیانه اجازه دهد که آنها موقعیت از دست رفته خود را دریابند. \r\n\r\n شرکت بریتیش پترولیوم همچنین پیش بینی کرده است منطقه خاورمیانه همچنان بزرگترین منطقه صادرکننده انرژی باقی خواهد ماند اگرچه سهم این منطقه در تامین نفت از 46 درصد سال 2013 به 36 درصد در سال 2035 خواهد رسید و روسیه همچنان بزرگترین کشور صادرکننده انرژی خواهد بود. \r\n\r\n از سوی دیگر توسعه سریع اقتصاد در هند و چین تقاضای انرژی را طی دو دهه آینده به شدت افزون می کند. \r\n\r\n چین بزرگترین مصرف کننده انرژی جهان تا سال 2030 خواهد بود و گوی سبقت را از آمریکا خواهد ربود. \r\n\r\n انتهای پیام/"
5,"مقابله به مثل در موقعیت آچمز! \r\n سقای بی ریا \r\n\r\n مقابله به مثل، یک اصل قرآنی است که ریشه در فطرت انسان دارد. قرآن کریم در این باره می فرماید: ماه حرام در برابر ماه حرام و برای حرام ها قصاص می باشد، پس آن که به شما تعدی نمود مانند تعدی اش به او تعدی کنید و از خدا پروا کنید و بدانید به راستی خدا با پروا پیشگان است (بقره، 194). \r\n\r\n نفت در اقتصاد دنیا نقشی کلیدی دارد. کشورهای تولید کننده نفت در درآمد و کشورهای صنعتی در انرژی و مواد به نفت وابسته اند. از سویی کشورهای صنعتی به جریان ارزان نفت می اندیشند تا با بهره گیری از نفت ارزان و ارزش افزوده بالای فرآورده های آن مشکلات اقتصادی خود را رفع کنند و از سوی دیگر تولیدکنندگان که به نوعی وابسته به درآمد نفت هستند، منافع ملی خود را در بالا بودن قیمت نفت جستجو می کنند. کشورهای جهان را می توان به سه دسته تقسیم کرد: 1.کشورهای تولید کننده نفت که از تکنولوژی صنعتی برخوردار نیستند؛ 2.کشورهای صنعتی که مصرف کننده نفت هستند؛ 3.کشورهایی که نفت و صنعت را در کنار یکدیگر دارند. حالت مطلوب حالت سوم است که کشور ما می تواند در این دسته ارزیابی شود. \r\n\r\n با پیشرفت های سریعی که در دهه های پس از انقلاب رخ داده، کشور ظرفیت تبدیل شدن به یک قطب تولید محصولات صنعتی از نفت را پیدا کرده و با توجه به جغرافیای اقتصادی-سیاسی که در منطقه دارد، می تواند با تولید محصولات صنعتی با پایه نفتی گوی سبقت را از رقیبان صرفاً تولید کننده نفت در منطقه برباید و رهایی از وابستگی به فروش نفت خام را به ارمغان آورد؛ دستاوردی که یکی از راهکارهای اصلی اقتصاد مقاومتی مد نظر امام خامنه ای (مدظله) است. \r\n\r\n اما در شرایط تحریم که در ماه های اخیر با زد و بند رژیم سعودی با اربابان غربی اش تولید بی رویه نفت آن هم بدون هماهنگی با اوپک باعث شده قیمت نفت به کم تر از نصف کاهش یابد، به روشنی می توان استفاده ناجوانمردانه از نفت به عنوان یک حربه مؤثر اقتصادی را در تحولات امروز و فشار مضاعف به ایران مشاهده کرد. توطئه ارزان کردن نفت با هماهنگی و پشتیبانی غرب آن هم توسط یکی از اعضای متخلف اوپک، یعنی عربستان، در حقیقت مصداقی از تعدی به حقوق همه تولیدکنندگان نفت به ویژه ایران است. این اقدام غرب در واقع از تحریم بدتر و نوعی تحریم خاموش است. \r\n\r\n پیشنهاد می شود جمهوری اسلامی ایران در جهت اعتراض به وضعیت موجود و تلاش برای کاهش تولید نفت و اعمال تحریم های متقابل اقدامات زیر را به اجرا گذارد: \r\n\r\n 1. به تعلیق در آوردن مذاکرات: ایران می تواند بر اساس روح اقدام مشترک ژنو، به طور رسمی به توطئه نفتی اعتراض کند و تا رفع این بحران مذاکرات را به حالت تعلیق درآورد. معنای این کار ترک مذاکرات نیست؛ معنای آن اعتراض به اقداماتی است که به جو مذاکرات لطمه می زند؛ چیزی که بر اساس سند اقدام مشترک ژنو همه طرف ها ملزم به رعایت آن هستند. این که ایران از هرگونه اقدامی، حتی اقداماتی که موضوع اقدام مشترک ژنو نیستند به عنوان اعتمادسازی پرهیز می کند، و به قول معروف ""بالای چشمت ابروست"" هم به طرف مذاکره کننده نمی گوید، وقتی می تواند منطق صحیح و قابل قبولی داشته باشد که طرف مقابل هم این موضوع را رعایت کند. در شرایطی که هر روز از سوی طرف های مذاکره کننده به ویژه آمریکا شاهد عهدشکنی های گسترده، توهین و تهدید و به اجرا گذاشتن نقشه های شکننده جدیدی مانند توطئه ارزان کردن نفت هستیم، دیگر نرمش و اعتمادسازی بی مورد است و جواب نمی دهد. این در حالی است که غربی ها حتی از اظهار منویات خود از برنامه ارزان کردن نفت به منظور به زانو در آوردن ایران ابایی ندارند. کشورهای غربی با این توطئه در حقیقت دارند به طرف مذاکره کننده، یعنی ایران، از پشت خنجر می زنند. \r\n\r\n 2. نادیده گرفتن این مسأله و بی اهمیت جلوه دادن آن در اظهارات بعضی از مسؤولان بلندپایه اجرایی، که بلافاصله به ارزان تر شدن نفت در همان روز انجامید، نه تنها دردی را دوا نمی کند، بلکه باعث تشدید و تکرار این گونه اقدامات می شود. دولت وظیفه دارد به گونه ای رفتار کند که دندان طمع طرف های غربی را برای چنین نقشه هایی بکشد و نگذارد هر روز نقشه جدیدی را طراحی کنند و علیه ایران به اجرا بگذارند. \r\n\r\n 3. تنبیه کشورهای متخلف اوپک به ویژه عربستان را در دستور کار اوپک قرار دهد. در اساسنامه و آیین نامه های کشورهای تولید کننده نفت اوپک، سازوکارهایی برای پیگیری تخلفات کشورهای عضو وجود دارد. لازم است وزارت نفت در این زمینه فعال وارد میدان شود و عربستان را به عنوان یک کشور متخلف معرفی و تلاش کند بازدارندگی را در اوپک نسبت به این گونه اقدامات نهادینه کند. \r\n\r\n 4. تشکیل نشست فوق العاده چندجانبه با شرکت ایران، روسیه، ونزوئلا، عراق و همه کشورهای همسو با موضوع اتخاذ اقدام مشترک در راستای بررسی اقدامات لازم برای برون رفت از بحران موجود از قبیل کاهش تولید نفت به شکل یک جانبه و خارج از قراردادهای اوپک، پیش بینی اقداماتی تنبیهی علیه کشور عربستان، کشور های غربی و هسو با آنان و.... پیش بینی می شود اخبار این نشست به تنهایی باعث بالا رفتن قیمت نفت در بازار شود؛ زیرا شرکت های خریدار برای استفاده بیش تر از وضعیت موجود و از ترس بالارفتن قیمت ها برای خرید و ذخیره بیش تر به بازار هجوم می آورند و به عبارتی تقاضا در بازار نفت افزایش می یابد و با این افزایش بر اساس معادله عرضه و تقاضا قیمت ها بهبود خواهد یافت. \r\n\r\n 5. در این نشست اضطراری، اقدامات مؤثری به شرح زیر در دستور کار قرار خواهد گرفت: \r\n\r\n الف. کاهش دو میلیون بشکه نفت در روز از راه تقسیم کاهش بین کشورهای شرکت کننده در نشست به تناسب میزان تولید روزانه مثلاً 20 درصد تولید روزانه هر کشور؛ \r\n\r\n ب . تحریم فروش نفت به شرکت های غربی در طرحی که عنصر زمان در آن به شکلی مؤثر تنظیم شده باشد. آمریکا و اروپا در صدر این تحریم قرار خواهند گرفت؛ \r\n\r\n ج . تحریم مبادلات تجاری و اقتصادی با عربستان به عنوان ریشه این مشکل. اگر عربستان تولید نفت خود را بر اساس تصمیمات اوپک انجام دهد، شاهد این مشکل نخواهیم بود. عربستان باید بداند که این گونه اقدامات تبعات جبران ناپذیری برای کشورش به ارمغان خواهد آورد. \r\n\r\n د . استفاده از حربه گاز به ویژه در فصل زمستان، که می تواند کشورهای غربی را از ادامه این راه بازدارد. \r\n\r\n به هر حال موقعیت آچمز را نمی توان نادیده گرفت! در چنین شرایطی خوش بینی به طراحان این نقشه و خوش و بش های نمادین دیپلماتیک نوعی انتحار سیاسی است. تصور این که ارتباط و گفت وگو با نوکر منطقه ای و مجری بی چون و چرای غرب می تواند دردی را دوا کند، خامی و ساده لوحی است. اگر مسؤولان امنیتی و اجرایی، اقدامات متقابل در جهت خنثی کردن توطئه های سنگینی مانند ارزان کردن نفت انجام ندهند، در پیشگاه الهی مسؤول خواهند بود و ملت ایران و نسل های آینده نیز آن ها را نخواهند بخشید."
5,پیش بینی دبیرکل اوپک از قیمت نفت \r\n دبیرکل اوپک می گوید که قیمت نفت احتمالا به زودی به سرجای اول خود باز می گردد. \r\n\r\n به گزارش فارس به نقل از فایننشال تایمز، دبیرکل اوپک می گوید که قیمت نفت احتمالا به کف خود رسیده است و به زودی به سرجای اول خود بازمی گردد. \r\n\r\n عبدالله البدری افزود: بعد از مدتها که قیمت نفت بین 45 تا 50 دلار در نوسان بود قیمت نفت ممکن است به پایین ترین حد خود رسیده باشد. \r\n\r\n وی که در حاشیه نشست چتم هاوس در لندن با روزنامه فایننشال تایمز صحبت می کرد در پاسخ به سوالی درباره اینکه چه مدت دیگر قیمت نفت احیا می شود گفت: من نمی دانم. اما مطمئن هستم که قیمتها به زودی صعودی خواهد شد. \r\n\r\n البدری درباره بازار جهانی نفت گفت: ما می دانیم که بازار از افزایش عرضه رنج می برد اما دلیل این مساله اوپک نیست. طی 10 سال گذشته ما روزانه 30 میلیون بشکه تولید داشتیم اما کشورهای غیر عضو اوپک 7.5 میلیون بشکه افزایش تولید داشتند بنابراین ما دلیل افزایش عرضه نیستیم پس سقف تولید را کاهش نمی دهیم. \r\n\r\n دبیرکل اوپک ادامه داد؛ با این اوصاف درها برای گفت وگو با کشورهای غیرعضو اوپک باز است چرا که هر دو طرف از گفت وگو سود خواهند برد.
5,"کاهش بهای نفت ارتباطی به ایران و روسیه ندارد \r\n به گزارش خبرگزاری مهر به نقل از رویترز، ""عبدالله البدری"" دبیرکل سازمان کشورهای صادر کننده نفت (اوپک) گفت بهای جهانی نفت بیشتر از میزانی که توسط تحلیلگران پیش بینی می شد کاهش یافته است. \r\n\r\n وی که امروز یکشنبه در نشستی در دوبی سخن می گفت تاکید کرد دیدار ماه نوامبر کشورهای عضو اوپک که در آن در مورد کاهش میزان تولید نفت تصمیم گیری شد، فرد یا کشور خاصی را هدف نگرفته است. \r\n\r\n به گفته وی تغییرات تولید در اوپک نباید به چنین کاهش چشمگیری در قیمت منتهی می شد. البدری با اشاره به برخی گزارش ها که مدعی اند این تصمیم به خاطر هدف قرار دادن آمریکا و یا شرکت شیل نبوده است. \r\n\r\n دبیرکل اوپک همچنین برخی گزارش ها را که ادعای مرتبط بودن این اقدام با ایران و یا روسیه را دارند رد کرد و گفت: این ادعاها صحت ندارد. \r\n\r\n با ادامه توطئه نفتی برخی از کشورهای حاشیه خلیج فارس در بازار جهانی نفت، بهای هر بشکه نفت برنت برای تحویل در ماه ژانویه به کمتر از 62 دلار سقوط کرد و نفت سبک آمریکا کمتر از 58 دلار در هر بشکه معامله شده است، این در حالی است که اواسط تابستان سال جاری قیمت هر بشکه نفت بشکه ای حدود 115 دلار بود."
5,بهترین زمان برای جداکردن بودجه از درآمد نفت است \r\n یک کارشناس بازار انرژی با بیان این که اکنون با کاهش قیمت نفت، بهترین زمان برای جداکردن بودجه از نفت است، گفت: عربستان هم از کاهش قیمت نفت ضرر می کند. \r\n\r\n محسن شایان فر در گفت وگو با فارس با اشاره به اینکه قیمت نفت، از جمله مواردی است که متغیرهای موثر بر آن، بیشتر از بقیه متغیرها در جهان است، گفت: به همین دلیل تحلیل آن به راحتی امکان پذیر نیست، زیرا بالا و پایین رفتن قیمت نفت تحت تاثیر مجموعه ای از دلایلی است که اعم از اقتصادی، سیاسی، روانی و تاریخی است. \r\n\r\n وی با اشاره به نقش عربستان در کاهش قیمت نفت گفت: یکی از کشورهایی که از پایین آمدن قیمت نفت ضرر می بیند، خود عربستان سعودی است، هرچند این کشور دارای منابع ذخیره ارزی زیادی است، اما فکر نکنم در دنیا کشوری وجود داشته باشد که نیازی به منابع مالی بیشتر نداشته باشد. \r\n\r\n این کارشناس اقتصاد انرِژی تصریح کرد: بنابراین سعودی ها هم به این منابع نیاز دارند و من فکر نمی کنم که آنها عامل اصلی پایین آمدن قیمت نفت باشند، گرچه گفته می شود عربستان نیز در این زمینه نقش موثر دارد. \r\n\r\n شایان فر با تاکید بر اینکه گفته می شود، قیمت نفت با کاهش عرضه بالا می رود، خاطرنشان کرد: معلوم نیست کاهش تولید باعث افزایش قیمت شود، زیرا کاهش تولید در حالتی قیمت را بالا می برد که کل عرضه کم شود. در حالی که الان درخصوص گروهی از عرضه کنندگان صحبت می کنید که حداکثر 30درصد از بازار نفت را در اختیار دارند و نباید از یاد برد 70درصد عرضه نفت، توسط کشورهای غیراوپک و نفت های غیرمتعارف تامین می شود. \r\n\r\n وی با تاکید براینکه بعد از اینکه سرمایه گذاری در نفت و گاز شیل کمتر شود و هزینه تولید یک بشکه نفت غیرمتعارف، بالاتر از قیمت بازاری یک بشکه نفت خاورمیانه شود، آن موقع قیمت تا اندازه ای ثابت می ماند خاطرنشان کرد:نکته دیگر اینکه، نباید از ورود نفت توسط شرکت های مصرف کننده غافل شد، زیرا عمده کشورهای مصرف کننده نفت عضو آژانس بین المللی انرژی هستند و این آژانس کشورهای مصرف کننده را ملزم کرده که حداقل تا 60روز مصرف نفت خود را به صورت ذخیره، در داخل کشورشان داشته باشند. \r\n\r\n این استاد دانشگاه ادامه داد: هم اکنون اخباری مبنی بر ورود این ذخایر به بازار نفت شنیده شده که مسلما این اقدام هم سبب کاهش قیمت نفت می شود. \r\n\r\n این کارشناس بازار انرژی تصریح کرد: باوجود اینکه مسایل سیاسی روی قیمت نفت تاثیر گذار است، اما به هر حال نفت یک کالا است که قواعد اقتصاد بر آن بیشتر تاثیر دارد، اما نباید از یاد برد که عرضه بیشتر از تقاضا مساله ای نیست که اوپک بتواند آن را کنترل کند. \r\n\r\n وی با تاکید براینکه اکنون شرایط برای جدا کردن بودجه از نفت بسیار مناسب است، اظهار داشت: اکنون موقعیت مناسبی است که بودجه کشور را متعادل کنیم تا تاثیر نوسان بازار نفت کنترل شود. \r\n\r\n این استاد دانشگاه گفت: کمیسیون انرژی مجلس طرح خوبی داشت تا در بودجه سال 94 درآمد نفتی از بودجه خارج شود، اما متاسفانه این موضوع رای نیاورد که به هر حال دولت باید از هم اکنون به دنبال خروج درآمدهای نفتی از بودجه باشد.
5,روسیه تولید نفت را کاهش نمی دهد/حمایت روسیه از سیاست اوپک \r\n به گزارش خبرنگار اقتصاد بین الملل خبرگزاری فارس به نقل از راشاتودی ، معاون اول نخست وزیر روسیه اعلام کرد این کشور از تصمیم نفتی اوپک پیروی خواهد کرد. \r\n\r\n ایگور شوالو تأکید کرد این کشور با استناد بر تصمیم اوپک مبنی بر عدم کاهش سقف تولید، میزان کنونی تولید و صادرات نفت خود را حفظ خواهد کرد. \r\n\r\n این مقام روس افزود در حال حاضر کشورهای عربی و تولید کننده نفت با کاهش قیمت نفت قصد دارند تا نفت شیل آمریکا را در بازار جهانی به حاشیه ببرند. \r\n\r\n روسیه پیشتر از آمادگی خود برای کاهش 300 هزار بشکه ای صادرات نفت خود برای جلوگیری از کاهش بیش از حد قیمت نفت خبر داده بود. \r\n\r\n این مقام روس اعلام کرده است علی رغم کاهش قیمت نفت، سهم خودرا از بازار حفظ خواهد کرد. \r\n\r\n انتهای پیام/
5,رشد خدمات مالی، زمینه ساز افزایش تقاضا برای سرمایه گذاری \r\n رشد 18درصدی مانده تسهیلات در یک سال اخیر و رشد 11درصدی مانده تسهیلات بانک ها در 9 ماه اخیر حکایت از افزایش تقاضا برای سرمایه گذاری و خدمات مالی و اعتباری داشته است که درکنار کاهش تورم به حدود 16درصد می تواند نوید رشد اقتصادی و تولید باشد \r\n\r\n اگرچه با افزایش نرخ تولید کالا یا خدمات می توان اینگونه نتیجه گیری کرد که نرخ رشد اقتصادی نیز افزایش یافته است اما درصورتی که این گزینه همراه با کاهش قیمت ها، کاهش تورم و بهبود فضای کسب وکار نباشد چندان امیدوار کننده نیست.در این میان براساس گزارش منتشر شده از سوی بانک مرکزی، نرخ رشد خدمات مالی و اعتباری در 6 ماه سال جاری نسبت به سال های گذشته رکورد زده است و با رقم 15.2درصد نسبت به دیگر فعالیت های اقتصادی یک سر وگردن بالاتر است اما این افزایش را به تنهایی نمی توان مثبت ارزیابی کرد و سایر شاخص های اقتصادی را نیز باید همراه با آن تحلیل کرد. \r\n\r\n رشد 18درصدی مانده تسهیلات در یک سال اخیر و رشد 11درصدی مانده تسهیلات بانک ها در 9ماه اخیر حکایت از افزایش تقاضا برای سرمایه گذاری و خدمات مالی و اعتباری داشته است که درکنار کاهش تورم به حدود 16درصد می تواند نوید رشد اقتصادی و تولید باشد. \r\n\r\n کارشناسان معتقدند که آمار افزایش86 هزار میلیارد تومانی تسهیلات بانک ها در یک سال اخیر و از آذر 92 تا آذر 93 و افزایش 55 هزار میلیارد تومانی تسهیلات بانک ها در 9ماهه اول سال 93 نشان می دهد که تقاضا برای سرمایه گذاری افزایش یافته است. \r\n\r\n رشد 28درصدی تسهیلات بانک ها برای سرمایه گذاری مستقیم و رشد 22درصدی تسهیلات مشارکت مدنی و فروش اقساطی نشان دهنده اثر مستقیم رشد خدمات مالی و اعتباری بر تولید و رشد اقتصادی است. \r\n\r\n درهمین خصوص آلبرت بغزیان، کارشناس مسایل اقتصادی درگفت وگو با تعادل ضمن اشاره به نرخ رشد 15.2درصدی خدمات مالی و اعتباری در6 ماه سال جاری نسبت به سال گذشته گفت: نرخ رشد خدمات مالی و پولی براساس منابع و سپرده های بانکی، میزان تسهیلات یا معاملات درگردش سنجیده می شود. \r\n\r\n بغزیان افزود: نمی توان افزایش نرخ رشد خدمات مالی و اعتباری را الزاما مثبت ارزیابی کرد زیرا این رشد زمانی موثرخواهد بود که همراه با کاهش قیمت ها و تورم باشد. \r\n\r\n این کارشناس مسایل اقتصادی ادامه داد: در شرایطی که نرخ تورم بالاست مردم برای کاهش تاثیر تورم سعی می کنند که وجوه خود را در بانک ها جابه جا کنند یا آن را به طلا، مسکن و... تبدیل کنند که همین موضوع موجب می شود که نرخ معاملات بانکی و به تبع آن نرخ رشد خدمات مالی و اعتباری افزایش یابد. \r\n\r\n وی اظهار می کند: یکی ازعواملی که می تواند در افزایش معاملات بانکی و به دنبال آن افزایش نرخ رشد خدمات مالی و پولی اثرگذار باشد پیشرفت در تکنولوژی های خدماتی ازجمله نرم افزارهای بانکی است که موجب شده دریافت ها و پرداخت ها نیز افزایش یابد. \r\n\r\n این استاد دانشگاه ضمن اشاره به رشد اقتصادی در سال جاری افزود: درصورتی می توان افزایش نرخ رشد خدمات مالی و پولی را مثبت ارزیابی کرد که این افزایش همراه با کاهش قیمت ها و افزایش اشتغال باشد. \r\n\r\n بغزیان گفت: اثرات افزایش نرخ رشد خدمات مالی کشور باید در اقتصاد نمود پیدا کند به عنوان نمونه نرخ تولید افزایش یابد یا فضای کسب وکار بهبود یابد. \r\n\r\n افزایش نرخ رشد نشانه مثبتی برای اقتصاد \r\n\r\n مهدی تقوی، کارشناس مسایل اقتصادی، افزایش نرخ رشد خدمات مالی و اعتباری را مثبت دانست و گفت: این افزایش ناشی از افزایش نرخ رشد اقتصادی در سال جاری است. با توجه به اینکه در دولت گذشته نرخ رشد منفی و میزان تولید و ارایه کالا و خدمات نیز کاهش یافته بود. \r\n\r\n تقوی افزود: زمانی که میزان تولید کاهش یابد مبادلات تجاری نیز به تبع آن کاهش می یابد و به همراه آن میزان پرداخت و دریافت نیز سیرنزولی پیدا می کند ضمن اینکه در دولت گذشته نرخ تورم نیز 40درصد بود. \r\n\r\n این کارشناس مسایل اقتصادی ادامه داد: رشد اقتصادی یک درصد و نرخ رشد منفی سال های گذشته نشانگر افزایش حجم مبادلات اقتصادی است. \r\n\r\n وی عنوان می کند: رشد اقتصادی در سال جاری مثبت شده و کسب وکار رونق گرفته ضمن اینکه نرخ تورم نیز کاهش یافته است. \r\n\r\n تقوی، پول را وسیله یی برای مبادله دانست و گفت: زمانی که نرخ رشد از منفی 2 به مثبت1 افزایش می یابد، رشد حجم مبادلات 3درصد می شود. این کارشناس مسایل اقتصادی افزایش نرخ رشد خدمات مالی و پولی را اجتناب ناپذیر دانست و گفت: باتوجه به آنکه نرخ رشد اقتصادی افزایش یافته است برای انجام مبادلات اقتصادی نیاز به مبادلات تجاری بیشتری است و همین موضوع نرخ رشد خدمات مالی را بالا می برد. \r\n\r\n افزایش نرخ رشد خدمات مالی \r\n\r\n غلامحسن عبیری، کارشناس مسایل اقتصادی با اشاره به رکورد نرخ رشد خدمات مالی و اعتباری درسال جاری گفت: باتوجه به ادعای بانک مرکزی درخصوص نرخ رشد اقتصادی 4درصد، تقاضا برای سرمایه گذاری افزایش می یابد و تقاضا به سمت سرمایه گذاری در موسسات مالی و اعتباری سرریز می شود. \r\n\r\n عبیری افزود: درپی افزایش تقاضا برای سرمایه گذاری میزان درخواست برای وام ها و تسهیلات بانکی نیز سیر صعودی می یابد. \r\n\r\n وی ادامه داد: البته افزایش سرمایه گذاری لزوما به معنای رشد ارزش افزوده در فرآیند تولید نیست و این موضوع نیاز به مطالعه و تحقیق دارد. \r\n\r\n این کارشناس مسایل اقتصادی اظهارکرد: بخش عمده یی از طرح های عمرانی کشور به صورت نیمه تمام هستند و برخی نیز بیش از 50 درصد تکمیل شده اند که تزریق سرمایه به این بخش ها توجیه اقتصادی دارد زیرا در این بخش ها سرمایه گذاری صورت گرفته اما به اتمام نرسیده است. \r\n\r\n عبیری با اشاره به افزایش 27درصدی نرخ رشد خدمات مالی و اعتباری نسبت به سال گذشته گفت: با این افزایش می توان به تکمیل طرح های نیمه تمام و بهره برداری از آنها امیدوار بود. \r\n\r\n وی گفت: انتظار می رود که با تزریق سرمایه دربخش خصوصی، نرخ بازده سرمایه گذاری نیز افزایش یابد. \r\n\r\n این کارشناس مسایل اقتصادی در ادامه افزایش نرخ رشد خدمات مالی و اعتباری را نشانه مثبتی دانست و گفت: این رشد چون همراه با افزایش نرخ بهره از محل اعتبارات است می تواند به معنای این باشد که بخشی از سرمایه گذاری ها موجب احیای طرح های ملی شود. عبیری ادامه داد: سرمایه گذاری درطرح ها دریک دوره 6 ساله صورت می گیرد اما در این ایران این بازه 10ساله است که 8 سال آن گذشته و تنها دو سال آن باقی مانده است تا به نتیجه مورد نظر برسد. \r\n\r\n وی گفت: این نکته نباید فراموش شود که افزایش تقاضا برای سرمایه گذاری به معنای رونق در اشتغال است.
5,آیا پتروشیمی ها بورس را نجات می دهند؟ \r\n فرارو- مصوبه جدید شورای نگهبان فضای بورس تهران را تغییر داد. بر مبنای این مصوبه، فرمول قیمت گذاری خوراک پتروشیمی ها دائمی شد. با اعلام این خبر بورس واکنش مثبت نشان داد و برخی از کارشناسان اعلام کردند که با توجه به آنکه صنعت پتروشیمی بخش بزرگی از بورس تهران را تشکیل می دهد، ممکن است این تحول منجر به صعود شاخص ها شود. آیا این اتفاق همان شوک مثبتی بود که بورس انتظار می کشید؟ \r\n\r\n کارشناسان پیش بینی کردند که با این فرمول جدید قیمت خوراک به کمتر از 10 سنت برسد. به اعتقاد برخی از آنان تعیین یک فرمول دائمی برای قیمت گذاری خوراک پتروشیمی اثرات مثبتی بر سهام این شرکت ها دارد. \r\n\r\n مدیر عامل شرکت سرمایه گذاری غدیر در این باره گفته بر اساس این قانون، وزات نفت مکلف است قیمت خوراک گاز و خوراک مایع تحویلی به واحدهای صنعتی، پالایشی و پتروشیمی را متناسب با میانگین وزنی درآمد حاصل از فروش گاز یا مایع تحویلی برای سایر مصارف داخلی، صادراتی و وارداتی تعیین کند. \r\n\r\n به گفته غلامرضا سلیمانی امیری حال قیمت محصولات این دسته از شرکت ها با حفظ قابلیت رقابت پذیری محصولات تولیدی در بازارهای بین المللی و بهبود متغیرهای کلان اقتصادی تعیین می شود. \r\n\r\n شفافیت نرخ خوراک پتروشیمی ها، توانایی در جذب سرمایه گذاری داخلی و خارجی، تضمین فروش محصولات و تعیین قیمت ها در بورس، جلوگیری از دخالت دولت در قیمت گذاری و پرداخت خسارت به شرکت ها در صورت قطع خوراک پتروشیمی ها از جمله موارد آورده شده در این قانون هستند. \r\n\r\n قیمت سهام اکثر شرکت ها در معاملات امروز هم رشد کرد و شاخص بورس 334 واحد افزایش یافت و در کانال 66 هزار و 273 واحدی قرار گرفت. \r\n\r\n دکتر حمید میرمعینی کارشناس بازار سرمایه در گفتگو با فرارو گفت: شاید بتوان گفت که جو پیش آمده در بازار آنچنان حقیقی نیست و این مصوبه تاثیر چندانی بر روند بازار نخواهد گذاشت. \r\n\r\n وی تصریح کرد: مشکل اصلی پتروشیمی ها کاهش قیمت نفت است که موجب کاهش قیمت محصولات آنان شده است. این کاهش قیمت خوراک اگر عملی شود و به کمتر از 10 سنت برسد، تفاوت آنچنانی ای در سودآوری شرکت ها پدید نمی آورد. \r\n\r\n وی با اشاره به واکنش مثبت بورس به این خبر گفت: این واکنش فعلا به صورت بنیادی توجیه ندارد. با توجه به قیمت پایین نفت و عدم خوش بینی نسبت به افزایش آن و به تبع آن هم افزایش قیمت محصولات پتروشیمی ها، شاید این اتفاق اثری موقت و گذری بر بازار است. \r\n\r\n میرمعینی با تاکید بر اینکه حال باید فعالان بازار مراقب باشند ادامه داد: نباید تحت تاثیر این جوهای زودگذر قرار گرفت. چون هنوز اتفاق خاصی در بازار نیافتاده است که بورس رفتاری مثبت و یا حتی منفی به آن نشان دهد. \r\n\r\n وی تصریح کرد: شاید بازار سرمایه در 6 ماهه گذشته که هنوز روند کاهشی نفت آغاز نشده بود به این مصوبه واکنش بسیار مثبتی نشان می داد. اما الان با توجه به این کاهش ها نمی توان چندان آن را موثر نامید. \r\n\r\n وی افزود: مگر آنکه این فرض را در نظر بگیریم که تغییری در این روند ایجاد شود و این کاهش ها دیگر ادامه پیدا نکند. اما در آن زمان هم تنها در برخی از شرکت های پتروشیمی تغییر ایجاد می شود. \r\n\r\n این کارشناس بازار سرمایه با تاکید بر آنکه بورس به برنامه ای مدون نیاز دارد افزود: باید راهکارهایی اقتصادی در نظر گرفته شود تا شاخص های دیگر اقتصادی هم تغییرات معناداری کنند. آن وقت این تغییرات منجر به تغییر در بورس می شوند. اما هنوز نشانه هایی از این تغییرات دیده نشده است. \r\n\r\n وی با اشاره به رشد 4 درصدی در بورس توضیح داد: اگر روند صعودی بورس ادامه داشته باشد می شود هیجان و یا بالعکس اگر نزول آن ادامه دار باشد به وحشت بورس تبدیل می شود. نمی توان بر مبنای عملکرد یک روزه بازار برای آینده آن تصمیم گرفت. \r\n\r\n میرمعینی با مخالفت با کنترل بازار افزود: باید بازار خودش و بر اساس تحلیل های کارشناسی مسیرش را مشخص کند. مداخله یا کنترل در مفاهیم اقتصادی درست نیستند. خود بازار و فعالان آن زمانی که بر مبنای تحلیل های کارشناسی حرکت کنند می توانند بازار را تنظیم کنند. \r\n\r\n وی در خصوص پیش بینی وضعیت آینده بورس گفت: پیش بینی ها متاثر از تعاملات میان فعالان بازار، اخبار مذاکرات و اخبار متاثر از اقدامات عملی و برنامه های مدونی است که برای بازار سرمایه و فعال کردن آن در اقتصاد صورت می گیرد. باقی موارد فعلا اثر خاصی بر بازار ندارند و موقتی و زودگذر هستند.
5,دورنمای مثبت صنعت فولاد خاورمیانه \r\n آرمان سعادتی \r\n مدیر سایت سیمافلز \r\n گروه تحقیقات متال بولتن (MBR) طی گزارشی به مرور توسعه های اخیر بازارهای کلیدی در خاورمیانه و چشم انداز آن طی 5 سال آتی پرداخته است. خاورمیانه طی سال 2014 از لحاظ تولید و مصرف فولاد همچنان یکی از بازارها با سریع ترین نرخ رشد باقی ماند. در واقع امسال نیز بدون چالش نبوده است؛ اما سرمایه گذاری های قبلی اکنون به ثمر رسیده اند و رشد تولید فولاد ادامه یافته است. \r\n\r\n MBR میزان رشد تولید فولاد خام در منطقه GCC (شورای همکاری خلیج فارس) در 2014 را 23 درصد برآورد می کند که نسبت به 9/12 و 2/15 میلیون تن در سال های 2012 و 2013، به مرز 8/18 میلیون تن خواهد رسید. \r\n\r\n ظرفیت های جدید شرکت های شرق سوهار و جیندال استیل در عمان، قطر استیل در قطر، صلب در بحرین و حدید، صلب استیل و الطویرقی در عربستان کمک چشمگیری به رشد تولید کرده است. بازسازی و ارتقای این تاسیسات در 2015 نیز ادامه می یابد که می تواند به بالاتر رفتن سطح تولید در سال آینده کمک کند؛ اما پس از آن احتمالا دوره رشد آرام تر تولید شکل خواهد گرفت. برخی پروژه ها به حالت تعلیق درآمده اند، مثل فاز سوم طرح توسعه ای امارات استیل (ESI) در بخش محصولات تخت؛ در حالی که برخی دیگر از سایر پروژه ها نظیر سان استیل و مون استیل در عمان هنوز موفق به کسب نشان در این بازار نشده اند. پروژه های کوچک تری نیز بر پایه کوره های الکتریکی با مصرف اسکراپ (آهن قراضه)و کوره های القایی شکل خواهد گرفت؛ اما شرکت های بزرگ دولتی پس از یک دوره پیشروی های سریع اکنون متوقف شده اند. \r\n\r\n تقویت تقاضا \r\n\r\n MBR برآورد می کند که مصرف فولاد نهایی GCC در 2014 حدود 6 درصد و سال آینده 1/6 درصد دیگر رشد خواهد یافت. به رغم ضعف اخیر قیمت های نفت، قدرت های اقتصادی خاورمیانه به لطف مازادهای بودجه چندساله اخیر اکنون از ذخایر بودجه عظیمی برخوردارند. پروژه های فعلی همچنان از ناحیه دستورالعمل های سیاسی جهت حفظ اشتغال، تحول اقتصادی و ثبات اجتماعی مورد حمایت مالی دولت ها قرار دارند. به نظر ما قیمت های نفت برای یک دوره طولانی ناچارا پایین خواهد ماند که بر تقاضای فولاد تاثیر محسوسی خواهد گذاشت و حداقل تا 2016 آثار آن به طور کامل احساس نخواهد شد. \r\n\r\n در حالی که پروژه هایی مثل نمایشگاه دبی و جام جهانی قطر در راس پروژه ها قرار دارند، سرمایه گذاری های انبوهی در بخش های زیربنایی حمل و نقل، مسکن، بیمارستان، فرودگاه، تاسیسات نفت و گاز، واحدهای تجاری و صنعتی وجود دارند که بخش اعظمی از مصرف فولاد را تحت شعاع \r\n قرار می دهند. \r\n\r\n تقاضای فولاد GCC در 2014 حدود 25 میلیون تن برآورد می شود و محصولات طویل همچنان بیش از 70 درصد از کل مصرف فولاد را تشکیل می دهد که خود بیانگر وابستگی به ساختمان سازی به عنوان بستر تقاضا است. عربستان و امارات در مجموع حدود 80 درصد از مصرف فولاد GCC را تشکیل می دهند. \r\n\r\n با این وجود در حالی که تقاضا برای محصولات طویل اکنون بخش اعظم تقاضای فولاد GCC را شامل می شود متال بولتن معتقد است که تقاضا برای محصولات تخت طی 5 سال آینده شتاب سریع تری خواهد گرفت. \r\n\r\n تاخیر در پروژه های محصولات تخت \r\n\r\n از آنجا که شرکت حدید تنها مجتمع تولیدکننده محصولات تخت فولادی در GCC محسوب می شود و تقریبا با ظرفیت کامل فعالیت می کند، رشد تقاضا از طریق واردات تامین خواهد شد. \r\n\r\n در این میان شرکت ESI امارات نیز هنوز قادر به قطعی سازی فاز سوم توسعه محصولات تخت خود نبوده است و همچنان منتظر کسب رأی موافق دولت برای تخصیص گاز لازم برای خطوط اضافی آهن اسفنجی است. \r\n\r\n نزدیک ترین تاریخ برای نهایی شدن این طرح توسعه ای اکنون به شکل واقع گرایانه ای 2018 است و اگر به زودی تصمیمی اتخاذ نشود این زمان می تواند عقب تر بیفتد. \r\n\r\n همچنین، ظاهرا طرح شرکت حدید برای یک مجتمع نورد سرد 5/1 میلیون تنی که قادر به تولید ورق های گالوانیزه گرم خودروسازی و محصولات نورد قلع خواهد بود، پیشرفت اندکی داشته است و در ابتدا برای 2018 برنامه ریزی شده بود. حدید همچنین در اندیشه ساخت یک مجتمع 5/1 میلیون تنی ورق نورد گرم و کوره الکتریکی لازم برای آهن اسفنجی است که آن هم برای 2018 برنامه ریزی شده بود. به هر حال سرمایه گذاری های کوچک تری در بخش خصوصی دیده می شود. \r\n\r\n در این میان دو شرکت در امارات به دنبال ساخت خطوط گالوانیزه کاری و نیز یک طرح توسعه ای در تولید فعلی ورق هستند. به هر حال هر دوی آنها به کلاف های گرم و سرد وارداتی وابسته خواهند بود. \r\n\r\n نگرانی درخصوص واردات \r\n\r\n خالص کسری محصولات تخت در GCC سالانه حدود 3 میلیون تن است که می تواند بالاتر هم برود. عرضه کنندگان این محصول به منطقه عبارتند از کارخانه های سی آی اس، هندی، ژاپنی، کره ای و چینی. به هر حال نگرانی واقعی درخصوص واردات به محصولات طویل مربوط می شود جایی که ظرفیت محلی بیشتری وجود دارد و نیاز برای فولاد وارداتی بسیار کمتر است. بیشترین اعتراض ها بی شک درباره چین است، به ویژه اینکه طی نیمه دوم 2014 قیمت محصولات چینی به صورت تحویلی حدود 100 دلار کمتر از قیمت محصولات طویل محلی بود. \r\n\r\n به هر حال ما معتقدیم این روند کوتاه مدت خواهد بود چرا که قیمت های سنگ آهن و زغال سنگ طی 2014 به شدت سقوط کرد در حالی که قیمت آهن قراضه بالا ماند. این امر برای کارخانه های نورد چین یک مزیت هزینه ای حداکثر 150 دلاری را نسبت به کوره های الکتریکی که با آهن قراضه تغذیه می شوند، فراهم ساخت. به هر حال کاهش سریع قیمت آهن قراضه در اواخر 2014 این مزیت هزینه ای را تحت فشار قرار داده است، در حالی که یک فرصت کاملا واقعی وجود دارد که حذف مشوق های مالیات بر ارزش افزوده برای صادرات محصولات طویل آلیاژِی موجب افزایش 40 دلاری هزینه های صادرات محصول چینی خواهد شد. طبق این سناریو، ما پیش بینی می کنیم قیمت فولاد چینی در بازارهای خاورمیانه طی 2015 از رقابت پذیری کمتری برخوردار باشد و حجم صادرات آن کاهش یابد. \r\n\r\n علاوه بر این به نظر ما بعید است دولت ها حمایت بیشتری از افزایش تولید داشته باشند. بالاتر راندن قیمت های محصولات فولادی، موقعیت رقابت پذیری مصرف کنندگان فولاد را که همچنان با تولیدکنندگان چینی رقابت می کنند کاهش خواهد داد. در بلند مدت این امر بر رشد تقاضا لطمه خواهد زد. همچنین در بخش ساختمان سازی، شاهد هیچ گونه تمایلی از سوی دولت ها برای پرداخت مبالغ بالاتر برای پروژه هایی که خودشان آنها را تامین مالی می کنند، نیستیم. در واقع این منطقه شروع به صادرات محصولات کرده است. \r\n\r\n تاثیر منفی منازعات منطقه بر تقاضا \r\n\r\n پس از رشد تقریبا دو برابری تقاضای فولاد عراق بین سال های 2013 – 2010، اواسط 2014 این روند به خاطر حمله گروه های مخالف داخلی شدیدا لطمه دید. طبق برآوردهای متال بولتن به نظر می رسد تقاضا در سال 2014 حداقل 15 درصد تنزل یابد و در 2015 حدود 15 درصد دیگر پایین تر بیاید. همچنین این نگرانی وجود دارد که تشدید این منازعات خسارت شدیدی بر نرخ های رشد بلند مدت از طریق کاهش سرمایه گذاری خارجی، افزایش ابهامات تجاری و تحول جو بازار ساخت و ساز وارد آورد. به این ترتیب متال بولتن پیش بینی خود را برای رشد بلند مدت تقاضای فولاد در این بازار کاهش داده است. \r\n\r\n منازعات در سوریه باعث کاهش تقاضای کشور برای فولاد شده است. کل تقاضای سوریه برای محصولات تخت و طویل طی 2009 حدود 5/2 میلیون تن بود، ولی در 2013 این رقم به 300 – 250 هزار تن رسید. با اینکه هیچ گونه دورنمایی برای خاتمه این منازعات دیده نمی شود، ما هیچ گونه افزایشی را در تقاضا از این منبع پیش بینی نمی کنیم. \r\n\r\n در لبنان نیز برخی ناملایمات موجب ابهام در سرمایه گذاری های تجاری شده است که خود عاملی در ضعیف تر شدن مصرف فولاد طی دو سال اخیر و باقی ماندن تقاضا زیر یک میلیون تن در سال – که بخش عمده ای از آن توسط چین تامین می شود – به حساب می آید. \r\n\r\n مصرف فولاد ایران در 2014 پس از دو سال کاهش نیز تثبیت یافت که تقریبا 15 درصد کمتر از اوج 2011 آن است. تولید خودرو رشد یافت ولی بازارهای ساخت و ساز رشد متوسطی داشته اند زیرا اقتصاد کلی در میان کاهش تورم، بهبود یافت. با این حال دورنمای آن همچنان مبهم است. برخلاف کشورهای حوزه خلیج فارس دولت ایران تا حدودی به علت تحریم های از قیمت های بالای نفت هیچ گونه بودجه ای ذخیره نکرده است. \r\n\r\n از طرفی دیگر ضعف اخیر قیمت نفت در واقع ممکن است موجب تسریع احتمال یک قرارداد هسته ای شود که منجر به کاهش تحریم ها و ایجاد یک بستر مناسب برای تقویت بلند مدت اقتصاد ایران خواهد شد. به هر حال در میان جو مبهم فعلی، ما نسبت به رشد تقاضا طی دوره پیش بینی شده تردید داریم. به رغم ضعف نرخ رشد تقاضا، رشد تولید ایران ادامه دارد زیرا دولت سیاست خود در زمینه خود اتکایی در صنعت فولاد را حفظ کرده است. ما برآورد می کنیم که تولید فولاد خام ایران به دنبال رشد 11 درصدی در 2013، امسال شاهد یک رشد 7 درصدی باشد. تراز خالص صادرات محصولات طویل و میانی ایران مثبت است و به رغم تحریم های صادرات محصولات تخت کشور در 2014 رشد داشته است به گونه ای که سهم صادرات آن به اروپا بالاتر رفته است. \r\n\r\n دورنمای بازار همچنان مثبت است \r\n\r\n به رغم مسائلی همچون واردات فولاد ارزان چینی، قیمت های نزولی انرژی، قابلیت دسترسی به مواد اولیه و منازعات منطقه ای، ما همچنان نسبت به دورنمای عرضه و تقاضای فولاد در خاورمیانه دیدگاه مثبتی داریم. ما اکنون یک نرخ رشد متوسط 8/2 درصدی را برای تولید فولاد نهایی تمامی کشورهای منطقه تا سال 2020 پیش بینی می کنیم. این امر باعث رشد مصرف فولاد نهایی منطقه تقریبا به 100 میلیون تن در 2020 خواهد شد. نرخ رشد تولید فولاد خام حتی سریع تر خواهد بود و به طور متوسط به 6/4 درصد خواهد رسید زیرا منطقه به جایگزین سازی واردات با محصولات تولید داخل ادامه می دهد. در سال 2007 حجم واردات حدود 35 درصد از فولاد مصرفی منطقه را تشکیل می داد اما به نظر ما تا سال 2020 این نسبت به کمتر از 10 درصد تقلیل خواهد یافت. \r\n\r\n تقاضای فولاد GCC در 2014 حدود 25 میلیون تن برآورد می شود و محصولات طویل همچنان بیش از 70 درصد از کل مصرف فولاد را تشکیل می دهد که خود بیانگر وابستگی به ساختمان سازی به عنوان بستر تقاضا است. عربستان و امارات در مجموع حدود 80درصد از مصرف فولاد GCC را تشکیل می دهند
5,نفت شیل آمریکا و قراردادهای اروپا در عراق؛ دلیل حذف ایران از بازار نفت/ 4 پیشنهاد برای بودجه 94/ ناچاری تولیدکنندگان از عرضه در بازار بی تقاضا \r\n به گزارش خبرنگار اقتصادی خبرگزاری فارس ، مسعود درخشان اقتصاد دان برجسته انرژی و عضو هیئت علمی دانشگاه علامه طباطبایی، در حلقه پژوهشی دانشجویان دکترای مدیریت قرارداد بین المللی نفت و گاز و اقتصاد نفت و گاز دانشگاه امام صادق علیه السلام که به همت دفتر مطالعات منابع طبیعی و انفال دانشکده معارف اسلامی و اقتصاد دانشگاه امام صادق برگزار شد، نتایج پژوهشی را که در مهر ماه 1393 انجام گرفته است را ارائه کرد. \r\n\r\n بر اساس آنچه سایت مدیریت قراردادهای بین المللی نفت و گاز منتشر کرده، خلاصه مباحث مطرح شده در نشست یاد شده به شرح ذیل بوده است: \r\n\r\n خلاصه مباحث: \r\n\r\n 1- قیمت نفت در حال حاضر بر اساس عرضه و تقاضا تعیین می گردد. لذا این فرضیه که گفته شود هنوز شرکت های بزرگ نفتی هستند که مستقیما در تعیین قیمت نفت اثر گذارند، قابل پذیرش نیست اما می توان پذیرفت کسانی هستند که با تغییر دادن عرضه و تقاضای جاری و مورد انتظار نفت خام، بر عوامل موثر بر تعیین قیمت این محصول اثر گذار باشند. \r\n\r\n 2- بر این اساس نقش بازار در تعیین قیمت نفت غیر قابل انکار بوده و در این خصوص عرضه و تقاضا محور تعیین نقش بازار در تعیین قیمت نفت است. \r\n\r\n 3- در بازار نفت قیمت جاری نفت تابعی از قیمت مورد انتظار آن در آینده است. لذا اگر انتظار این باشد که ماه آینده عرضه نفت کم می شود، هرچند میزان عرضه جاری آن تغییر نکرده باشد لکن قیمت جاری نفت افزایش می یابد. \r\n\r\n 4- در بازارهای متعارف زمانی که به دلیل عواملی همچون وجود مازاد عرضه، قیمت کاهش می یابد، منطقا عرضه می بایست کم گردد تا قیمت افزایش یابد.لکن در بازار نفت از آنجا که بودجه عمده عرضه کنندگان آن وابستگی زیادی به درآمدهای نفتی دارد، ایشان برای جبران کسری بودجه خود علی رغم کاهش قیمت اقدام به عرضه مجدد نفت می نمایند که این رفتار ایشان موجب تشدید روند کاهش قیمت خواهد شد. \r\n\r\n 5- تاکید می گردد قیمت نفت بیشتر تابع قیمت انتظاری می باشد که این قیمت نیز، خود تابع عرضه و تقاضای انتظاری خواهد بود. \r\n\r\n 6- عوامل موثر در کاهش قیمت از جهت میزان عرضه: \r\n\r\n - تولید نفت غیر متعارف در امریکا در سال 2014 به 3٫5 میلیون بشکه در روز رسیده است. این یعنی 800 هزار بشکه افزایش عرضه نسبت به وضعیت مشابه در سال 2013 و این در حالی است که در سال 2010 تولید نفت از ذخایر غیر متعارف حداکثر 1 میلیون بشکه در روز بوده است. \r\n\r\n این یک عامل بسیار جدی است.زیرا این میزان تولید انتظار استمرار تولید را در ماه های آتی ایجاد می کند و این انتظار نشان می دهد که در آینده مازاد عرضه موجب کاهش قیمت نفت می شود.اثر این انتظار کاهش قیمت در آینده، کاهش قیمت نفت جاری خواهد یافت.این افزایش تولید در ذخایر غیر متعارف امریکا حاصل دست یابی شتاب دار این کشور به تکنولوژی تولید از این منابع نفتی است که پیش بینی می شود این تولید تا یک میلیون دیگر نیز افزایش پیدا کند. \r\n\r\n - کشور لیبی پیشتر 200 هزار بشکه نفت در روز تولید داشت؛ این در حالی است که در ماه سپتامبر تولید این کشور به 900 هزار بشکه در روز افزایش یافته است و انتظار می رود در آینده تولید این کشور به 1٫5 میلیون بشکه در روز برسد. \r\n\r\n - عربستان در ماه سپتامبر 107 هزار بشکه افزایش تولید داشته است . این افزایش در تولید، موجب انتظار استمرار این افزایش تولید در ماه های آتی خواهد بود. همچنین اعمال تخفیف در قیمت فروش نفت به آسیا برای تحویل در ماه های آینده به بهانه حفظ سهم در بازار آسیا اقدام دیگری است که از سوی عربستان صورت گرفته و منجر به تشدید روند کاهش قیمت از این جهت گردیده است. \r\n\r\n - کشور عراق قراردادهایی را منعقد کرده و سرمایه گذاری هایی در این خصوص در این کشور بعمل آمده است.هرچند برخی از این قراردادها منجر به فسخ گردیده و در اقلیم کردستان مجددا منعقد شده اند. \r\n\r\n با توجه به سرمایه گذاری های به عمل آمده، در مورد میزان تولید عراق رسیدن به رقم تولید روزانه 7 میلیون بشکه قطعا تا 5 یا 6 سال آینده قابل تصور خواهد بود و رسیدن به رقم 10 میلیون بشکه تولید روزانه برای این کشور دور از دسترس نخواهد بود.لذا انتظار می رود این کشور به عنوان یک عرضه کننده بالقوه و مهم در آینده محسوب گردد. \r\n\r\n -در حال حاضر در ایالات متحده امریکا ، علی رغم حاکمیت اقتصاد لیبرال، قانونی وجود دارد مبنی بر اینکه هیچ شرکت و تولید کننده نفت هر چند خصوصی، حق صادرات حتی یک قطره نفت را به خارج از این کشور ندارد.لکن در حال حاضر شایعاتی گسترش یافته مبنی بر امکان صادرات نفت خام از امریکا. هم اکنون موانع صادرات میعانات گازی از این کشور از بین رفته است. لذا این شایعات با توجه به مرتفع شدن موانع مذکور در صادرات میعانات گازی، انتظار صدور نفت از امریکا و افزایش عرضه در آینده را تقویت کرده است و این به منزله انتظار کاهش قیمت در آینده خواهد بود که با توجه به نکات پیش گفته موجب کاهش قیمت فعلی نفت می گردد هرچند در میزان عرضه فعلی تغییر محسوسی نیز رخ نداده باشد. \r\n\r\n 7- عوامل موثر در کاهش قیمت از جهت میزان تقاضا: \r\n\r\n - تولیدات صنعتی در ژاپن، آلمان، فرانسه و چین در اوایل سپتامبر 2014 کاهش یافته است. \r\n\r\n - رشد اقتصاد جهانی بر اساس اعلام موسسه IMF در سال 2014 کاهشی پیش بینی شده است. \r\n\r\n - موسسه IEA پیش بینی نموده است که تقاضای نفت خام به میزان 200 هزار بشکه در سال 2014 کاهش خواهد یافت. لازم به ذکر است این احتمال متصور است که گزارش های تهیه شده توسط موسسات گزارشگر مشابه فاقد مبنای واقعی بوده و صرفا برای تصمیم سازی و منحرف نمودن استناد کنندگان به این نوع از گزارش ها باشد. در هر صورت اثر این گزارش ها در تحلیل صاحب نظران مرتبط با این حوزه غیر قابل انکار می باشد. \r\n\r\n در نتیجه افزایش عرضه نفت خام جهانی (حدود 1٫5 میلیون بشکه در روز) از یک سو و از سوی دیگر کاهش تقاضای جهانی موجب گردیده است قیمت نفت با کاهش قابل توجه مواجه گردد. \r\n\r\n رابطه قیمت نفت با هزینه تولید نفت از ذخایر غیر متعارف \r\n\r\n هیچ کس نمی تواند ادعا کند که می شود قیمت نفت را پیش بینی نمود.خصوصا در ایران که به علت ضعف در اطلاعات فرضیه های مبتنی بر اطلاعات موجود نیز بسیار ضعیف خواهند بود. \r\n\r\n لکن حقایق غیر قابل انکاری قابل ذکر می باشد: \r\n\r\n تولید نفت رسی در امریکا نقش موثری در تعیین قیمت نفت خام دارد. هزینه تولید نفت رستی به جهت ملاحظات فنی و زیست محیطی بسیار بالا است. \r\n اگر قیمت نفت آنقدر افت پیدا کند که معادل هزینه تولید نفت رستی برسد این امر برای سرمایه گذاران در این پروژه ها به عنوان خط قرمز و نامطلوب بوده و موجب تضعیف جایگاه امریکا می گردد. لذا هزینه تولید نفت رستی مهمترین عامل در عکس العمل امریکا نسبت به تغییرات جهانی قیمت نفت است. \r\n با توجه به ملاحظات پیش گفته به نظر می رسد امریکا تاکنون در بازار نفت دخالتی نکرده است اما اگر دخالت کند تبعات بسیار خطرناکی را به دنبال خواهد داشت. لذا یافتن هزینه واقعی تولید نفت رستی در امریکا عامل بسیار مهمی است برای یافتن نقطه ورود و عکس العمل این کشور به بازار جهانی نفت. \r\n متاسفانه آمار دقیقی از هزینه واقعی تولید نفت رستی وجود ندارد.لکن شواهد و قرائنی وجود دارد که نشان می دهند میانگین هزینه تولید نفت رستی 90 دلار بوده که الان 70 دلار اعلام شده است. از جمله این قرائن این است که اگر هزینه تولید نفت رستی کمتر از 70 دلار می بود کشورهایی چون روسیه،کانادا و ونزوئلا که همانند امریکا دارای ذخایر عمده نفت رستی هستند وارد عمل شده و اقدام به تولید از این ذخایر خود می نمودند. این در حالی است که تاکنون کشورهای مزبور دست به انجام چنین اقدامی نزده اند. همچنین رئیس جمهور روسیه اعلام نموده است اگر قیمت نفت به 60 دلار برسد ما وارد عمل می شویم. این عبارت با توجه به احتمال دسترسی روسیه به اطلاعات بیشتر در این خصوص نسبت به ما، بصورت ضمنی نشان می دهد که هزینه تولید نفت رستی در امریکا 60 دلار است. لذا از نظر روسیه امریکا با رسیدن قیمت نفت به این نرخ مطمئنا وارد عمل شده و از خود عکس العمل نشان می دهد. \r\n ایالات متحده امریکا دارای دانش فنی و تکنولوژی انحصاری است که می تواند نفت رستی را با حداقل هزینه تولید نماید و این دانش در اختیار سه کشور دیگر نمی باشد. \r\n\r\n نکات مثبت کاهش قیمت نفت برای امریکا \r\n\r\n - فشار به اقتصاد روسیه و مجبور کردن این کشور برای ورود به تعاملات سیاسی. زیرا این یک حقیقت است که روسیه با نفت زیر 100 دلار با اقتصاد بسیار متزلزلی مواجه خواهد شد.به همین جهت یکی از حربه های امریکا برای فشار به روسیه کاهش قیمت نفت است، البته این کاهش قیمت می بایست مدیریت شده باشد و نباید به مرز هزینه تولید نفت رستی در امریکا برسد. \r\n\r\n - ایالات متحده امریکا با واردات روزانه 17 میلیون بشکه نفت خام یکی از بزرگترین وارد کنندگان نفت خام در دنیا است و این کاهش قیمت هزینه واردات را برای این کشور کاهش داده که این امر قطعا به نفع امریکا می باشد. \r\n\r\n - کاهش قیمت نفت تا حدی که برای سایر کشورهای صاحب ذخایر غیر متعارف، تولید از این ذخایر به صرفه نباشد برای امریکا به جهت حذف رقیب بسیار مطلوب است .تاکید می گردد این کاهش قیمت باید تا حدی باشد که با تکنولوژی امریکا تولید نفت رستی هم چنان به صرفه باقی بماند.لازم به ذکر است روسیه و کانادا در زمانی که قیمت نفت 90 دلار هم بود نتوانستند در پروژه های نفت رستی خود سرمایه گذاری کنند لذا قیمت نفت 80 دلاری برای امریکا جهت حذف رقبا مطلوب خواهد بود.از این رو است که فرضیه تقابل عربستان با امریکا از طریق کاهش قیمت نفت هیچگاه مورد قبول نبوده بلکه عربستان همیشه در امتداد منافع امریکا حرکت کرده و با مدیریت عرضه خود امریکا را به تولید کننده انحصاری نفت از ذخایر غیر متعارف تبدیل کرده است. مضافا اینکه از ابتدا عربستان با تئوری امنیت تقاضا هیچ گاه از قیمت بالا برای نفت استقبال نمی کرده است. \r\n\r\n - با توجه به ملاحظات مذکور وقتی رقیب قابل توجهی در بازار وجود نداشته باشد کشور عراق فرصت پیدا می کند به آرامی وارد بازار عرضه نفت خام گردد، چرا که اگر روسیه ، کانادا و ونزوئلا بتوانند با تولید نفت رستی بخش قابل توجهی از بازار عرضه را در اختیار بگیرند این امر ورود عراق را به بازار عرضه با دشواری مواجه خواهد کرد. \r\n\r\n به دلایل زیر پیش بینی می شد اقدام قابل توجهی از سوی اعضای اوپک در نشست اخیر رخ ندهد: \r\n\r\n - عربستان به عنوان عضو مهم در اوپک، هیچ گاه حساسیتی نسبت به کاهش قیمت نفت را نداشته بلکه دغدغه عربستان ورود به بازار بوده است. \r\n\r\n - کشور عراق نیز به عنوان عضو دیگر اوپک دارای میادینی است که با هزینه 5 تا 10 دلار می تواند نفت خود را تولید نماید لذا اگر قیمت نفت به 45 دلار هم برسد استمرار تولید برای این کشور همچنان به صرفه خواهد بود. \r\n\r\n - لیبی نیز با وضعیتی مشابه با افزایش تولید سرمایه بیشتر را بدست خواهد آورد. \r\n\r\n لذا تنها کشوری که دغدغه قیمت نفت را در اوپک داشته ایران است. زیرا سود ایران در نفت گران خواهد بود. با این وجود و به فرض کاهش یافتن تولید اوپک و فرض افزایش قیمت نفت، باز هم منافع قابل توجهی برای ایران حاصل نمی گردید زیرا ایران همچنان با مشکل تحریم و محدودیت در صادرات نفت و استفاده از درآمد های نفتی مواجه است. \r\n\r\n با فرض هزینه تولید 70 دلاری برای نفت رستی امریکا، چنانچه نفت خام برنت مابین 75 تا 85 دلار باشد این قیمت برای امریکا مناسب خواهد بود.از آنجا که قیمت اوپک حدودا 2٫5 دلار کمتر از قیمت نفت خام برنت می باشد لذا اعلام نفت با قیمت حدود 70 – 73 دلار در بودجه 94 کشور واقع بینانه و مناسب با جوانب احتیاط خواهد بود. \r\n\r\n جمع بندی: \r\n\r\n 1- نکته ای که در مذاکرات 5+1 می بایست لحاظ گردد توجه به حقایقی است که در پس تصمیمات و اقدامات طرف مقابل قرار دارد. با توجه به تحلیل های فوق الذکر پیش بینی احتمال مخالفت جدی امریکا با لغو تحریم های ایران به نظر واقع بینانه خواهد بود. زیرا حجم عظیمی از سرمایه گذاری در پروژه های نفت غیر متعارف امریکا به عمل آمده است که می بایست عرضه این نوع از نفت خام نیز همچنان مقرون بصرفه باقی بماند. بدین سبب نباید عرضه از سوی کشورهای دیگر اضافه گردد تا نفت رستی امریکا با مازاد عرضه مواجه شود. \r\n\r\n 2- از آنجا که شرکت های نفتی اروپایی در عراق سرمایه گذاری هایی نموده اند لذا این کشورها به امریکا فشار می آورند تا سرمایه گذاری های آنها در عراق هم چنان مقرون به صرفه باقی بماند. بدین جهت بر اساس منافع امریکا، عراق باید بتواند به آرامی وارد بازار عرضه نفت خام گردد و این با این هدف دنبال می شود که قیمت نفت آنقدر افزایش پیدا نکند که برای روسیه، کانادا و ونزوئلا تولید از ذخایر غیرمتعارف اقتصادی گردد. با این شرایط اگر نفت ایران وارد بازار عرضه گردد برنامه ریزی امریکا با مازاد عرضه مواجه شده و این امر موجب تشدید کاهش قیمت نفت خواهد شد که به هیچ وجه مطلوب امریکا نیست. لذا امریکا هر اقدامی را انجام می دهد تا جلوی عرضه نفت ، خارج از برنامه خود را بگیرد که از آن جمله اقدامات مخالفت با لغو تحریم خاصه تحریم نفت ایران خواهد بود. \r\n 3- متاسفانه امریکا وارد بازار جهانی نفت شده است و این بزرگترین خطر محسوب می گردد. ورود امریکا به بازار جهانی نفت همانند ورود یک گاو وحشی به مغازه چینی فروشی است. کوچکترین حرکتی که این گاو وحشی در این مغازه انجام دهد خسارات سنگینی به همراه خواهد داشت. امریکا نشان داده است هر جا وارد شود ماجراجویی می کند. این ویژگی فرهنگ سیاسی امریکا و خصیصه بازارهای مالی است.اسنادی وجود دارد که برخی سفته بازان عمده صرفا برای تفنن و بهم زدن بازار مواضعی را اتخاذ نموده اند. \r\n\r\n 4- نکته قابل تامل این است که شرکت های نفتی امریکا هیچ یک وارد عراق نشده اند هر چند که قراردادهای این کشور از جهت منفعت برای شرکت پیمانکار مشابه قرارداد دارسی و رویتر بوده اند. برخی در این خصوص ابراز داشته اند که امریکا بدین جهت وارد میادین عراق نشده است تا به او این اتهام را وارد نکنند که اساس جنگ علیه عراق و ورود نظامی به این کشور از سوی امریکا برای تصاحب ذخایر نفتی بوده است.اما این برداشت درست نمی باشد.شرکت های امریکایی بدین علت وارد سرمایه گذاری در این میادین نشده اند که دولت امریکا از همان تاریخ به دنبال اجرای طرح داعش در عراق بوده است. امروزه شرکت هایی نیز که وارد عراق شده اند مانند چین صدمات عمده ای را با ورود داعش متحمل شده اند،اما از آنجا که طبق برنامه امریکا که از 6 سال پیش مورد اجرا قرار گرفته است، اقلیم کردستان قرار است به عنوان یک دولت مجزا از عراق شود لذا شرکت های امریکایی در این اقلیم وارد شده اند و این ورود نیز با سکوت دولت امریکا مواجه شده است. \r\n\r\n مسئله نفت در ایران خصوصا نسبت به تحولات آتی قیمت نیازمند مطالعه گسترده است. ما وارد فاز جدیدی از تحولات در بازار نفت شده ایم. \r\n\r\n در این نشست مسعود درخشان به برخی سوالات پاسخ داد: \r\n\r\n 1- علت حضور امریکا در منطقه خلیج فارس علی رغم کاهش وابستگی خود به نفت این منطقه از این بابت است که نفت رگ حیات اروپا و کشورهای صنعتی دنیا است و این کشورها هنوز نتوانسته اند مانند امریکا خود را از نفت این منطقه بی نیاز نمایند. حضور امریکا در این منطقه این مفهوم را منتقل می کند که امنیت و ثبات اقتصادی سیاسی کشورهایی همچون ژاپن و چین هنوز در اختیار امریکا است.به عبارت دیگر امریکا به منظور جلوگیری از تکرار بحران های نامطلوب خود در این منطقه حساس مشابه انقلاب اسلامی ایران و از سوی دیگر فهماندن اینکه سرنوشت چین و ژاپن را هم چنان در اختیار دارد ، حضور خود را در این منطقه استمرار داده است. \r\n\r\n 2- ما واقعا نمی دانیم چرا یک بشکه نفت با وجود اینکه بیش از 50 میلیون سال طول می کشد تا بوجود آید از یک بشکه نوشابه ارزان تر است. در نظام اقتصاد سرمایه داری منافع نسل های آینده اهمیت ندارد. در این نوع نظام اقتصادی نگاه کوتاه مدت به منابع و اصالت بر منافع زمان خود، موجب شده که منافع نسل های آینده هیچ گاه لحاظ نشوند.این درحالی است که در نظام اسلامی منافع نسل های آینده بسیار مورد توجه قرار گرفته است. \r\n\r\n 3- تدابیر اقتصادی متناسبی که می توان در بودجه 94 لحاظ نمود به شرح ذیل می باشد: \r\n\r\n - 15 درصد قیمت دلار افزایش یابد. \r\n\r\n - صرفه جویی بیشتری شود. \r\n\r\n - مقداری از صندوق ذخیره ارزی برداشت گردد. \r\n\r\n - قیمت نفت در حدود 72 دلار باشد. \r\n\r\n با این تدابیر سال آینده پر هیجان نخواهد شد و از نظر اقتصادی دولت با مشکل مواجه نمی گردد. \r\n\r\n انتهای پیام/
5,"شناسایی ویروسی که بورس تهران را بهم ریخت \r\n با نگاهی به متغییرهای دورن زای بازار سرمایه می توان پی برد که برخی قوانین و دستورالعمل ها در ایجاد هیجان روانی و تشدید فشار فروش سهام بی تاثیر نبوده است. \r\n\r\n تابناک اقتصادی: برخی کارشناسان بازار سرمایه معتقدند ریسک های سیستماتیک و غیر سیستماتیک حاکم بر بازار سهام باعث شده است تا ترس بر امید غالب شود اما برخی دیگر، تحولات بین المللی را نیز به آن اضافه می کنند. با این همه، هنوز دلیل محکمی برای رفتار بازار در هجوم به صف های فروش یا خرید عنوان نمی شود. \r\n\r\n با نگاهی به متغییرهای دورن زای بازار می توان پی برد که برخی قوانین و دستورالعمل ها در ایجاد هیجان روانی و تشدید فشار فروش سهام بی تاثیر نبوده است. یکی از این دستورها که متولی بازار سرمایه آن را تدوین و به جریان انداخت، اختیاری کردن ضامن نقدشوندگی برای صندوق های سرمایه گذاری بود. \r\n\r\n صندوق هایی که به درخواست متولیان بازار سرمایه، آن زمان که در رسانه ها به شدت مردم را برای حضور در بورس تشویق می کردند، به عنوان مرجعی امن و بدون ریسک برای غیر حرفه ای های بازار معرفی شد تا وجوه جمع آوری شده در روندی مدیریت شده به کار گرفته شود. \r\n\r\n اما همین صندوق ها به دنبال کنار رفتن ضامن نقدشوندگی به یکی از عوامل تشدید فشار فروش سهام در ماه های اخیر تبدیل شده اند؛ روندی که با وجود تغییر روسای سازمان بورس همچنان ادامه دارد و گویا قرار نیست هیچ تغییری در تصمیم اشتباه گرفته شده در گذشته ایجاد شود. \r\n\r\n بازگشت به عقب \r\n\r\n براساس تعاریف موجود، صندوق سرمایه گذاری، نهاد مالی است که منابع مالی را از مردم جمع آوری می کند و در سبد متنوعی از اوراق بهادار سرمایه گذاری می کند. \r\n\r\n برهمین اساس سازمان بورس و اوراق بهادار به منظور گسترش امکان سرمایه گذاری و متنوع کردن ابزارهای در دسترس سرمایه گذاران، اقدام به صدور مجوز تشکیل صندوق سرمایه گذاری در اوایل دهه 80 نموده است. \r\n\r\n در بدنه این صندوق ها، رکنی به نام ضامن نقدشوندگی قرار گرفت تا بتواند ریسک نقدشوندگی را برای صاحبان سرمایه حذف کند. \r\n\r\n ضامن نقد شوندگی، شخصیتی حقوقی است که فلسفه وجودی آن افزایش نقدشوندگی واحدهای یک صندوق سرمایه گذاری است تا تحت هر شرایطی، سرمایه گذار بتواند واحدهای سرمایه گذاری خود را به فروش برساند و این اطمینان را داشته باشد که هر زمان تصمیم به ابطال واحدهای سرمایه گذاری خود را گرفت، تقاضا برای آن وجود دارد. \r\n\r\n منظور از ضمانت در ساختار صندوق های سرمایه گذاری در ابتدا فراهم کردن نقدینگی کافی در شرایطی است که صندوق برای انجام پرداخت ها طبق اساسنامه و یا ابطال واحدهای سرمایه گذاری متقاضیان به قیمت ابطال دارایی، وجه نقد کافی نداشته باشد. \r\n\r\n بنابراین وجود ضامن منجر به فراهم کردن یکی از امتیازات سرمایه گذاری در این گونه صندوق ها در مقایسه با سرمایه گذاری مستقیم در سهام شرکت هاخواهد شد، چرا که با وجود ضامن نقدشوندگی دارندگان واحدهای سرمایه گذاری این اطمینان را خواهند داشت که هر زمان تصمیم به ابطال(فروش) واحد سرمایه گذاری خود بگیرند تقاضا برای آن طبق ضوابط و مقررات مربوطه وجود دارد. علاوه بر این، ممکن است در برخی از صندوق های سرمایه گذاری در سهام و یا صندوق های سرمایه گذاری با درآمد ثابت ضمانتی برای اصل سرمایه و حداقل سود برای دوره مشخص و یا پرداخت سود دوره ای درنظر گرفته شود. \r\n\r\n به این ترتیب ضامن وظیفه ای سنگین تر از ضمانت صرف نقدشوندگی برعهده خواهد داشت. در این موارد انتظارات سازمان بورس برای پشتوانه مالی و اعتبار ضامن از شرایط دیگر بیشتر خواهد بود و در برخی موارد با تعیین 2ضامن با عنوان ضامن اول و ضامن دوم سعی در کاهش ریسک متحمل صندوق خواهد داشت. \r\n\r\n ویروسی که بورس تهران را بهم ریخت \r\n\r\n اما خرداد ماه سال 1392 بود که صندوق های سرمایه گذاری به دلیل افزایش نقدشوندگی دیگر نیازی به وجود رکنی به عنوان ضامن نقدشوندگی نداشتند و از توانایی تأمین نقدینگی در هر شرایطی برای واحدهای ابطال شده برخوردار شدند. از همین رو، متولی بازار سرمایه با ابلاغ دستورالعملی جدید وجود ضامن نقد شوندگی در صندوق های سرمایه گذاری را اختیاری کرد، اقدامی که به زعم برخی کارشناسان همزمان با آغاز رکود سراسری در بازار سهام به ویروسی برای دامن زدن به جریان فرسایشی بازار تبدیل شد. \r\n\r\n ضامن نقدشوندگی به جای اول خود بازمی گردد؟ \r\n\r\n با راه اندازی صندوق های قابل معامله یا به اصطلاح ETF ها در بازار سرمایه ، حذف ضامن نقدشوندگی یا بازارگردان کلید زده شد. جالب اینکه ETF ها با حضور نهادی به نام بازارگردان که با دریافت کارمزدی در حدود یک درصد، نقدشوندگی را تضمین می کند، راه اندازی شده اند که با فلسفه وجودی ETF ها در جهان در تناقض است. \r\n\r\n بنا به گفته برخی کارشناسان، اگر ضامن نقدشوندگی یا بازارگردان حذف شود، تفاوتی میان شرکت های سرمایه گذاری و ETF ها نخواهد بود و احتمالا ETF ها نیز کمتر از خالص ارزش دارایی ها معامله خواهند شد؛ اما این دیدگاه با مفروضات موجود در ادبیات مالی در تناقض است. \r\n\r\n حال سئوال اینجاست که آیا زمان آن فرا نرسیده که ضامن نقد شوندگی به جای اول خود باز گردد و دوباره برای صندوق های سرمایه گذاری اجباری شود؟ \r\n\r\n موافقان و مخالفان \r\n\r\n در این ارتباط بهزاد کوچکی، کارشناس بازار سرمایه معتقد است: ضامن نقدشوندگی در زمانی که قیمت سهام در بورس به سقف انتظاری خود رسیده بود، برای صندوق های سرمایه گذاری اختیاری شد و برای صندوق های قابل معامله بازار گردان جایگزین شد. \r\n\r\n وی افزود: در آن برهه متولی بازار سرمایه قصد داشت با حذف ضامن نقد شوندگی جریان بازار سهام را در کنترل داشته باشد تا به ایجاد حباب قیمتی منجر نگردد اما اکنون قیمت سهام در اغلب نماد های معاملاتی به کف رسیده و برای ریزش بیشتر توجیه ندارد. از این رو، نگرانی برای افت قیمت سهام برای سهامداران وجود ندارد. \r\n\r\n به باور این کارشناس بازار سرمایه، وقتی بازار جهت و مسیر خود را یافته و خود به خود نسبت به ارزندگی سهام اعتقاد پیدا کرده، هیچ دلیلی وجود ندارد که با بازگرداندن ضامن نقد شوندگی به جریان های موجود دامن زد. بنابراین به لحاظ تجربه ریسک های موجود و حرکت آرام بازار به سمت تحلیل به نظر می رسد ضامن نقدشوندگی برای صندوق ها ضرورتی ندارد. \r\n\r\n در مقابل این دیدگاه، تیرداد احمدی کارشناس بازار سرمایه نیز با تاسف بار خواندن عملکرد صندوق های قابل معامله در بازار، معتقد است: متولیان بازار سرمایه در سال های اخیر از طریق رسانه ها با دعوت از مردم عادی برای سرمایه گذاری در بورس به آنها وعده کسب بازدهی در صورت داشتن سبدی متنوعی از سهام شرکت ها و کسب بازدهی مناسب در بلند مدت را دادند. \r\n\r\n متولیان بازار سرمایه با توصیه مردم غیرحرفه ای برای سرازیر کردن نقدینگی های خود در صندوق های سرمایه گذاری و مصون نگاه داشتن دارایی ها از گزند ریسک های موجود در بازار به آن ها وعده دادند که این صندوق ها به لحاظ برخورداری از مدیران حرفه ای، ریسک نقد شوندگی را برای صاحبان سرمایه به واسطه حضور ضامن نقد شوندگی در هر لحظه ای از زمان که بخواهند از بین خواهند برد. \r\n\r\n این کارشناس بازار سرمایه افزود: پس از این وعده ها و تجمیع حجم بالایی از نقدینگی در صندوق هایی که یکی پس از دیگری براه می افتادند؛ با رشد قیمت سهام در بالاترین سقف قیمتی ، معاونت وقت نظارت بر نهاد های مالی بورس در ابلاغیه ای به صندوق های سرمایه گذاری اعلام کرد : ""برخورداری از ضامن نقدشوندگی در صندوق ها از این پس اختیاری است."" \r\n\r\n این اقدام کافی بود تا با شروع روند رکود فرسایشی قیمت سهام در بورس ، مدیران صندوق های سرمایه گذاری که در مواجهه مشتریان اغلب حقیقی خود برای نقد شدن آنی واحد های سرمایه گذاری خریداری شده، مواجه شده بودند، چاره ای نداشته باشند جز آن که با بررسی پرتفوی ، اقدام به فروش آن دسته از دارایی های مالی نمایند که اولاً قابل نقد شدن باشد و در ثانی دارایی مورد نظر از بازدهی و سودآوری قیمتی سهام برخوردار شده باشد. \r\n\r\n احمدی با بیان اینکه چنین فضایی سرآغاز تشدید فروشندگان سهام در بورس بود، عنوان کرد که مدیران صندوق ها وقتی با درخواست ابطال واحدهای سرمایه گذاری مواجه می شدند، با علم به اینکه حمایت کنندگانی همچون صندوق تثبیت بازار سرمایه همواره خریدار سهم های آنان است، اقدام به فروش یکباره سهم های ارزنده و تاثیر گذاری همچون هلدینگ پتروشیمی خلیج فارس با قیمت تمام شده 750 تومان و فروش 1600 تومان می کردند که به دنبال صف فروش یکباره خود، سایر نماد های معاملاتی را در سراشیبی ریزش قیمت و در نهایت توسعه وحشت زدگی ناشی از افت شدید نماگرهای بازار سرمایه می انداختند. \r\n\r\n متولی بازار سرمایه چه تصمیمی می گیرد؟ \r\n\r\n به باور احمدی، تاثیر روانی اقدام ناگزیر صندوق های سرمایه گذاری و در عین حال صندوق های قابل معامله ETF) ) ها در نقد کردن دارایی های مالی صاحبان واحد های سرمایه گذاری باعث شد تا فضای عمومی معاملات سهام در بورس تهران با بی اعتمادی دوچندانی از سوی معامله گران و سرمایه گذاران بازار سرمایه مواجه شود. اما معلوم نیست چرا سازمان بورس به عنوان متولی بازار سرمایه، نمی تواند این تصمیم اشتباه را اصلاح کند و تا به امروز بر تداوم آن پافشاری کرده است. \r\n\r\n وی افزود: تداوم شرایط رکود در بازار سهام و عدم اطمینان از پایان این فرآیند در کلیت اقتصاد، بازگرداندن ضامن نقدشوندگی برای صندوق های سرمایه گذاری به ویژه در صندوق های قابل معامله را ضروری می سازد. کما این که در صورت تداوم بازی بازار جهانی نفت خام بر روی قیمت های فعلی و انتظار برای افزایش ریسک سرمایه گذاری در بازار سرمایه، پیش گیری از فشار فروش سهام در بازار ضروری است."
5,"""همایش دورنمای اقتصاد ایران در سال94 "" \r\n به گزارش بورس نیوز یه نقل از ستاد اطلاع رسانی همایش 94 ، همچنین از آنجا که یکی دیگر از مهمترین نقش های بازار سرمایه ایجاد \r\n\r\n تسهیلات برای واحدهای اقتصادی به منظور تأمین نقدینگی به معنای کوتاه مدت آن و نیز تأمین سرمایه در گردش است. \r\n\r\n بنابراین، اطلاع و آگاهی خدمات دهندگان و خدمات گیرندگان از آینده این بازار بسیار حایز اهمیت است . \r\n\r\n از این رو موسسه مطالعات و پژوهش های اقتصاد ایرانیان با توجه به وظیفه ذاتی خود و با همکاری کانون نهادهای سرمایه گذاری ایران برآن است تا در همایش دورنمای اقتصاد ایران در سال 94 با دعوت از سخنرانان صاحبنظر و کارشناسان اقتصادی کشور به بررسی این موضوع در پنل تخصصی بازار پول و سرمایه بپردازد . \r\n\r\n این همایش چهارم اسفند ماه در محل اتاق بازرگانی، صنعت، معدن و کشاورزی ایران برگزار می شود . \r\n\r\n علاقمندان می توانند جهت کسب اطلاع بیشتر به پایگاه اطلاع رسانی www.hamayesh94.ir مراجعه کنند . \r\n\r\n ستاد اطلاع رسانی همایش 94"
5,سرمایه گذاری در آلمان افزایش یافت \r\n به گزارش خبرنگار بین الملل خبرگزاری موج به نقل از رویترز ، بخش تحلیل و سرمایه گذاری آلمان در ماه فوریه برای چهارمین ماه متوالی افزایش یافت و به بالا ترین میزان خود در یک سال گذشته رسید. \r\n علت اصلی این افزایش سرمایه پروژه خرید اوراق تئسط بانک مرکزی اروپا بوده است. این درحالی است که بحران اوکراین و یونان رشد پیش بینی شده در این بخش را کاهش داده است. \r\n موسسه ZEW امروز (سه شنبه) اعلام کرد که در ماه فوریه میزان سرمایه به 53 درصد رسیده است درحالی که در ماه ژانویه 48.4 درصد بوده است. این میزان از 55 درصد پیش بینی شده توسط رویترز کمتر است. \r\n اقتصاد آلمان سال 2014 را به روند مقبت به پایان برد و رشد 0.7 درصد را بدست آورد که توانست اطمینان سرمایه گذاران را جلب کند. \r\n این روند همچنین در آغاز 2015 و با رشد بخش خصوصی در این کشور بهبود یافت و نرخ بیکاری در این کشور را کاهش داد. \r\n دولت این کشور رشد 1.5 درصدی را برای سال جاری پیش بینی کرده است. \r\n این بهبود اقتصادی در آلمان به فرار حوزه یورو از رکود اقتصادی شدید تر کمک کرده است.
5,فناوری های جدید با سرمایه گذاری های کوچک \r\n سالانه تقریبا دوتریلیون دلار در جهان روی پروژه های فناوری اطلاعات سرمایه گذاری و هزینه می شود. بیش از یک دهه است که محققان ارزش تجاری سرمایه گذاری های فناوری اطلاعات را مورد بحث و بررسی قرار داده اند. همچنین سرمایه گذاری های زیادی برای جلب رضایت و تکرار تجربه خرید مشتری در زمینه های مرتبط با فناوری اطلاعات منظور شده است. برای نمونه، سرمایه گذاری های سبک نظیر فراهم کنندگان خدمات شبکه و سرمایه گذاری های سنگین نظیر سیستم های اطلاعات جامع درخصوص پیاده سازی و اجرای برنامه ریزی منابع انسانی بنگاه تجربه شده است. با این وجود برخی کارشناسان از موج جدید فناوری مانند شبکه های اجتماعی، خدمات موبایلی، کلان داده ها و خدمات ابری به عنوان پلتفورم سوم یاد می کنند و برخی دیگر این فضا را پیوند نیروها می نامند. اما برای شرکت HP این فناوری ها سبک جدید فناوری اطلاعات تعریف می شود. براساس گزارش زد دی نت، راج تاکور (Raj Thakur) مدیر مرکز سرورها و سیستم های همگرای HP پیش بینی کرده است که سبک جدید فناوری اطلاعات به میزان قابل ملاحظه در بازار میانی موردپذیرش قرار می گیرد و با سرعت اندک در سازمان های کوچک و متوسط مستقر می شود. او گفته: آنچه کسب وکارها برای خود طلب می کنند، این است که در حرکت سریع و روبه جلو آنها از بوروکراسی های اداری و فرآیندهای داخلی کاسته شود و البته تمامی سازمان ها به این نتیجه رسیده اند که تنها به کمک فناوری ها و خدمات جدید می توانند این هدف را محقق کنند. تاکور بر این باور است که کسب وکارهای کوچک و متوسط نمی توانند سیستم های مستقرشده در سازمان های بزرگ را به کار گیرند و با این وجود می توان گفت طی سال های 2015 و 2016میلادی بزرگ ترین اتفاقات برای ارایه سرویس های مختص این سازمان ها صورت می گیرد. به گفته این مدیر ارشد HP، در حالی که هم اکنون سازمان های بزرگ، سرمایه گذاری های گسترده روی سبک جدید خدمات فناوری اطلاعات را آغاز کرده اند، شاهد خواهیم بود این اتفاق در سال2015میلادی در سازمان های کوچک و متوسط هم رخ می دهد. در مقابل اشتیاق شرکت های کوچک برای سرمایه گذاری در حوزه نسل جدید فناوری ها، تنها 18درصد از سازمان های کوچک و 57 درصد از سازمان های متوسط از ابزارهای هوشمند تجاری و راهکارهای تحلیل داده بهره می برند. براساس گزارش Entrepreneur، مرکز تحقیقاتی SMB Group در گزارش جدید خود اعلام کرد بسیاری از کسب وکارهای کوچک، تمایلی به سرمایه گذاری روی نسل جدید فناوری ها ندارند. صاحبان کسب وکارهای کوچک و مدیران فناوری اطلاعات در سازمان ها به این مفهوم نادرست رسیده اند که کلان داده ها (Big Data) بسیار پیچیده هستند و ابزاری محسوب می شوند که فقط سازمان های بزرگ می توانند از آن بهره ببرند. از آنجایی که سازمان های کوچک و متوسط (SMB) ارزش اطلاعات را برای پیشبرد اهداف خود به خوبی درک کرده اند، تولیدکنندگان ابزارهای سازمانی در تلاشند نسل جدید راهکارهای تحلیلی مخصوص کلان داده ها را برای این دسته از کسب وکارها تولید کنند. مرکز SMB Group پیش بینی کرده است در سال2015میلادی تعداد بیشتری از سازمان های کوچک و متوسط در سراسر جهان سراغ راهکارهای مخصوص کلان داده ها خواهند رفت.
5,تحلیل اقتصادی مدیرعامل هلدینگ سرمایه گذاری غدیر از مشکلات این روزهای بورس \r\n مدیرعامل هلدینگ سرمایه گذاری غدیر بررسی کرد: \r\n\r\n به گزارش اقتصادپرس ؛ غلامرضا سلیمانی امیری مدیرعامل هلدینگ سرمایه گذاری غدیر در گفتگو با اقتصاد پرس وضعیت اقتصادی کشور را در شرایطی که درآمدهای نفتی دچار مشکل شده است سخت و خروج از رکود را مشکل توصیف کرد. \r\n\r\n وی ادامه داد: در حال حاضر با کاهش قیمت نفت روبرو هستیم و این مساله سبب شده تا درآمدهای دولت کاهش یافته و این مساله سرمایه گذاری های دولت را تحت تاثیر قرار دهد. \r\n\r\n به اعتقاد رییس هیات مدیره اسبق بانک پارسیان دولت مجبور می شود برای حل مشکل کسری بودجه روی مالیاتها حساب کند که این امر اثر منفی بر تولید خواهد گذاشت. \r\n\r\n عضو هیأت مدیره ایران خودرو خاطر نشان کرد: روند کاهش قیمت نفت متوقف خواهد شد و به احتمال زیاد بین 50 تا 55 دلار و در حالت خوشبینانه در 60 دلار متوقف خواهد شد. اما این قیمت در مقابل رقم 105 دلاری نفت در یک سال گذشته کاهش چشم گیری را نشان می دهد اما بعید هم به نظر می رسد که بیشتر از این پایین بیاید. \r\n\r\n مدیرعامل هلدینگ سرمایه گذاری غدیر در پاسخ به این سوال که نهادهای پالایشگاهی که در آینده باز خواهند شد با قیمت جدید باز می شوند و یا بر مبنای قیمت سابق؟ گفت: پالایشگاه های سطح کشور توافق خوبی با دولت داشته اند. قرار است از محل سود پالایشگاه ها کیفی سازی صورت گرفته و هر سال سودی برای کیفی سازی کنار گذاشته شود به همین دلیل کاهش قیمت نفت نخواهیم داشت. \r\n\r\n سلیمانی امیری در پاسخ به دیگر سوال بورسی خبرنگار اقتصاد پرس که پرسید اوضاع فعلی بورس تا چه اندازه به سیاستهای رییس جدید وابسته است گفت: بورس چندان به رییس این سازمان بستگی ندارد که با تغییر رییس شاهد تحول در آن باشیم. بورس نمادی از اقتصاد کشور است و این نوسانات از همین جا نشات گرفته است به همین دلیل شاهد بودیم که تغییر رییس سازمان بورس تنها چند روز روی شاخص تاثیر گذاشت پس به نظر می رسد مشکلات امروز بورس از جای دیگری نشات گرفته و با اجرای سیاسیتهای دیگری نیز حل خواهد شد. \r\n\r\n به اعتقاد این فعال اقتصادی، مشکل بورس مربوط به بخش صنعت و همچنین رکود است که عامل آن کمبود نقدینگی است که شرکت های تولیدی و بازرگانی را متاثر کرده است. \r\n\r\n به گفته سلیمانی امیری، زمانی که قیمت نفت کاهش می یابد صادرات کالا باید روانسازی شود و اگر در این راستا بخش خصوصی فعال شود حتی با کاهش قیمت نفت صادرات می تواند به ارزآوری در کشور بیانجامد. \r\n\r\n وی در پاسخ به این سوال که در بورس نمادی مانند فارس را داریم که بر شاخص تاثیر می گذارند آیا به این معنا است که مثبت شدن یا منفی شدن شاخص آنها بر شاخص کل تاثیر می گذارد؟ گفت: وزن بالای برخی از نمادها بر شاخص کل تاثیر می گذارد از این رو باید این مشکل را بررسی کرده و رفع کرد. \r\n\r\n مطالب مرتبط \r\n روند کاهشی قیمت نفت متوقف می شود مخالفت نامعلوم بورس با آزادسازی سهام عدالت اختلال در بازار پتروشیمی با فروش محصولات در بازار آزاد عامل رشد موقت این روزهای بورس چیست ؟ روند صعودی بورس موقتی است یا دایمی ؟
5,نگاه بخش معدن به سرمایه گذاران خارجی \r\n از ابتدای انقلاب تاکنون بحث توسعه بخش معدن و خارج کردن اقتصاد کشور از تک محصولی و وابستگی به نفت مطرح بوده است. اما طی چند سال اخیر باتوجه به تشدید تحریم های بین المللی، توجه به بخش معدن بیشتر از گذشته شده است. درواقع ارز آوری حاصل از بخش معدن می تواند از شدت تحریم ها بکاهد. متاسفانه آمار و ارقام گویای اینست که نیمی از معادن ایران در حال حاضر در رکود به سر می برند و تنها دولت می تواند با اخذ یکسری تصمیمات منطقی به حوزه معدن کمک کند. در ایران همیشه یک نگاه صنفی نسبت به صنعت معدن وجود داشته است و رویکرد بسیاری از نهادها و ادارات دولتی نسبت به بخش معدن کاملا سلبی است. اگر اقتصادهای بزرگ دنیا را بررسی کنیم خواهیم دید که درعین حال که ضوابط شفاف و سختگیرانه ای برای حفظ محیط زیست و منابع طبیعی شان دارند، بیشترین برداشت از منابع طبیعی را نیز انجام می دهند. آنها به بخش معدن به عنوان یک مزیت برای بزرگ کردن اقتصاد خود نگاه می کنند. آنچه مسلم است شکوفایی در حوزه معدن و صنایع معدنی می تواند باعث شکوفایی اقتصاد کشور گردد. این امر مشروط براینست که در تمامی بخش های معدن اعم از اکتشاف، استخراج و فرآوری مواد معدنی همچنین صنایع پایین دستی این بخش از دانش فنی روز استفاده گردد. به گونه ای که ضمن دستیابی به بالاترین راندمان در همه زمینه ها، تمامی مزیت نسبی کشور در بخش معدن به مزیت تولیدی و صادراتی تبدیل گردد. مهمتر از همه اینست که مزیت صادراتی مذکور دارای توان رقابتی قدرتمندی باشد. برای دستیابی به این مهم، استفاده از تجربه، دانش و توان مالی و سرمایه گذاری شرکت های صاحب نام در دنیا یک ضرورت است. هراز چندگاهی در تحلیل ها بیان می شود که ایران دومین یا سومین کشور دنیاست که پتانسیل بسیار مناسبی برای انجام عملیات اکتشاف جهت دسترسی به ذخایر معدنی را داراست یعنی اکثر مناطق کشور بکرو دست نخورده است. دلیل این امر عقب ماندگی در استفاده از تکنولوژی و دانش روز بوده که نتوانسته است پتانسیل های معدنی ایران را بالفعل کند. فقر تکنولوژی و دانش فنی در حوزه های استخراج، فرآوری و صنایع پایین دست معدنی نیز کاملا مشهود است. پس ضروری است با بهره گیری از دانش فنی روز دنیا و استفاده از سرمایه و دانش و تکنولوژی شرکت های بین المللی دارای توان بالای فنی، علمی و مالی و البته مدیریتی، شرایط فعلی در بخش معدن را تغییر داده و با ایجاد ارزش افزوده در مواد معدنی و محصولات معدنی برای کشور تولید ثروت شود. ابتدای این امر اکتشاف و انتهای آن محصول نهایی یا کالایی است که پایه معدنی داشته و یکی از نیازهای بشری را تامین نماید. ارزیابی از عملکرد یکسال و نیم دولت یازدهم نشان می دهد که با آسیب شناسی درست مشکلات در حوزه معدن به تجربه موفق سال های 78 الی 84 بازگشته است. متاسفانه طی هشت سال دولت های نهم و دهم بنابه دلایل مختلف، شرکت های صاحب دانش فنی و تکنولوژی و سرمایه علی الخصوص مدیریت صحیح از کشور رفتند. به نظر بسیاری از کارشناسان اگر دولت دکتر روحانی بتواند اطمینان مناسب را برای سرمایه گذاران بین المللی جهت دسترسی به زمینه کاری مناسب و مطابق منطق و عدالت ایجاد نماید، چه بسا بسیاری از اینگونه شرکت ها جهت سرمایه گذاری و به تبع آن انتقال تکنولوژی را غب بوده و اقدام به این امر نمایند. در این صورت می توان امید به یک حرکت پرسرعت و امیدوار کننده به شکوفایی بخش معدن و صنایع معدنی داشت که نتیجه آن شکوفایی اقتصاد کشور و کاهش بیکاری خواهد بود.
5,ابزارهای قانونی مجلس در خدمت توسعه معادن \r\n حدیث موسوی: کمتر از یک ماه دیگر پنجمین همایش چشم انداز صنعت فولاد و معدن ایران با نگاهی به بازار توسط روزنامه \r\n دنیای اقتصاد برگزار می شود. در چند سال گذشته نقد و بررسی چالش ها و فرصت های موجود در صنعت فولاد و معدن کشور و ارائه راهکارهایی به منظور غلبه بر کاستی های موجود، توسط فعالان هر دو حوزه در صدر برنامه های برگزار شده در این همایش قرار داشته است. در سال جاری نیز که شرایط اقتصادی کشور به دلیل تحولاتی که در عرصه جهانی و داخلی این حوزه ها -از قبیل کاهش متناوب قیمت نفت و سنگ آهن در بازارهای بین المللی و تداوم رکود در صنعت فولاد کشور- در حال رخ دادن است، توجه ویژه ای بر عمق و غنای مباحث ارائه شده و تحلیل شرایط موجود و آینده در این همایش شده است. پیش از برگزاری و آغاز به کار همایش مذکور بر آن شدیم تا برخی مباحث مهم درخصوص معدن و صنایع معدنی را از نگاه قانون گذاران و کارشناسان بررسی کنیم. داریوش اسماعیلی، عضو کمیسیون صنایع و معادن مجلس شورای اسلامی و عضو کمیسیون تلفیق بودجه 94 در این مسیر با ما همگام شد و به بیان نظرات خود در مورد برخی موضوعات مطرح شده دراین خصوص پرداخت. متن این گفت و گو در ادامه می آید. \r\n سیاست های مجلس برای حمایت از سرمایه گذاری در معادن کشور چیست؟ \r\n به عقیده من مهم ترین راه برای نجات اقتصاد کشور و حرکت هر چه بهتر به سمت توسعه و رشد اقتصادی، فاصله گرفتن دولت از تصدی بر همه بخش ها و ساختارهای اقتصادی و اجتماعی و واگذاری فعالیت های تولیدی به بخش های خصوصی واقعی است. در واقع فرد یا افرادی که از جیب خود برای یک فعالیت اقتصادی سرمایه خرج می کنند، به دنبال تامین سود و حفظ امنیت در سرمایه گذاری صورت گرفته هستند؛ به این معنی که در کنار حفظ اصل سرمایه بتوانند، فردا عوایدی بیشتر از امروز کسب کنند. از این رو نسبت به زمانی که ساختار همه مجموعه های اقتصادی کشور دولتی است، شاهد روند بهتری در بازگشت سرمایه و رشد و ارتقای صنایع مختلف خواهیم بود. با این پیش زمینه کلی باید بگویم یکی از بخش هایی که پتانسیل سودآوری و سرمایه گذاری را دارد و از این راه می تواند در مسیر رشد و شکوفایی هرچه بیشتر اقتصاد کشور قرار گیرد، حوزه معدن و صنایع معدنی است. ما در قانون بودجه اصرار داریم؛ قوانینی که پیش تر در ارتباط با این حوزه به تصویب مجلس شورای اسلامی رسیده اند و به عنوان قوانین مادر و پایه به شمار می روند مبنای بودجه ریزی دولت در لایحه بودجه هر سال قرار گیرند. یکی از این موارد در ارتباط با وضع حقوق دولتی و بهره مالکانه معادن است. در ماده 14 قانون معادن، دو تبصره وجود دارد که تاحدود زیادی تکلیف برنامه معادن را در هر سال مشخص می کند. در تبصره 6 این قانون معادل 15 درصد برای هزینه کرد در مناطق معدنی در نظر گرفته شده و طبق تبصره چهار آن، 65 درصد از حقوق دولتی باید در اختیار وزارت صنعت، معدن و تجارت قرار گیرد تا صرف توسعه زیرساخت های معدن و صنایع معدنی شده و به الگوسازی و نظارت در این بخش منتهی شود؛ ضمن اینکه این منبعی که در اختیار وزارتخانه قرار می گیرد، می تواند به اکتشافات در حوزه معادن کشور به خصوص حوزه هایی که بخش خصوصی امکان ورود به آنها را ندارد، کمک کند. اما متاسفانه هم در قانون بودجه سال 93 و هم در لایحه پیشنهادی بودجه سال 94، دولت این تبصره ها را نادیده گرفته و سهم آنها را از 15 و 65 درصد قانونی به رقم های بسیار کمتری تقلیل داده است. این در حالی است که دولت نباید روی رقم دریافتی از حقوق دولتی حساب درآمدی باز کرده ونباید آن را به حساب خزانه واریز کند. \r\n به بیان دیگر از 15 درصد تبصره 6 قانون 14 معادن که باید صرف بهبود زیرساخت های رفاهی و زیربنایی منطقه و شهری شود که در آن معدن وجود دارد، تنها 6/3 یا 7/3 درصد از این 15 درصد اختصاص یافته و از 65 درصد رقم 1500 میلیارد تومان حقوق دولتی که طبق تبصره 4 این قانون باید در اختیار وزارت صنعت، معدن و تجارت قرار گیرد، این رقم به 21 درصد تقلیل پیدا کرده است. در واقع دولت در لایحه بودجه سال 94، قانون اصلی و دائمی معادن را کنار گذاشته که این امر اصلا به نفع توسعه معادن و رشد هرچه بیشتر اکتشافات در این حوزه نیست. در اینجا مجلس پیشنهاد می کند اگر بحث توسعه معدن و صنایع معدنی است و دولت در نظر دارد از اقتصاد نفتی فاصله بگیرد و درآمد حاصل از این بخش ها را جایگزین درآمد نفت کند، باید تبصره های 4 و 6 ماده 14 قانون معادن را کاملا رعایت کند و با گرفتن مالیات از چرخش چرخ های صنایع معدنی برای خود درآمد کسب کند. \r\n با اینکه صنعت فولاد در کشور قدمتی طولانی دارد، اما هنوز یک استراتژی یکپارچه و کارآ که بتواند به همه نیازها و الزامات این صنعت پاسخ دهد تدوین نشده و عدم توازن های بیشماری در این صنعت به چشم می خورد، به اعتقاد شما مشکل اصلی که تاکنون مانع از تدوین این استراتژی شده است، چیست؟ \r\n متاسفانه در صنعت فولاد کشور عدم توازن های زیادی دیده می شود؛ با آنکه منابع غنی سنگ آهن در کشور داریم، اما برخی فعالان صنعت فولاد با مشکل در تامین مواد اولیه مورد نیاز خطوط تولید از قبیل گندله و آهن اسفنجی مواجهند و این مشکل به دلیل عدم توجه کافی به احداث واحدهای فرآوری در معادن بروز کرده است. از سوی دیگر بدون توجه به نیاز بازار داخل، در طول چند سال اخیر مجوزهای زیاد احداث واحدهای نوردی داده شده و همچنین چندین طرح فولادی بدون توجه به زیرساخت های آن در مناطقی نامناسب و به دور از آب و... احداث شده است که به شدت در مرحله تامین مالی به مشکل برخوردند. تمامی این مشکلات و ناهماهنگی های موجود به نبود یک نقشه راه مناسب و کارآ که بتواند مسیر گذشته و حال این صنعت را به خوبی مورد نقد و بررسی قرار دهد و از طرفی برای گام هایی که در آینده در صنعت فولاد و به طور کلی در صنایع معدنی کشور برداشته می شود برنامه ریزی دقیق و منسجمی انجام دهد، بازمی گردد. چند سال پیش استراتژی معدن نوشته شد ولی هرگز برنامه راهبردی آن به این صورت که به شکل یک نقشه راه دربیاید تدوین نشد. این سند راهبردی تنها در قالب کتابی درآمد و به کتابخانه رفت. به اعتقاد من مسوول و متولی اصلی تدوین این استراتژی یکپارچه وزارت صنعت است که باید یکی از مهم ترین برنامه های دارای اولویت خود را تدوین این برنامه راهبردی قرار دهد. امیدواریم هرچه سریع تر از سوی این وزارتخانه شاهد کارها و اقدامات موثری در این خصوص باشیم. \r\n در شرایطی که دو سال گذشته را فعالان صنعت فولاد با رکود معناداری پشت سر گذاشته اند و بسیاری از واحدهای فعال به خصوص تولیدکننده های بخش خصوصی با کاهش ظرفیت و تعطیلی برخی شیفت های کاری به تولید ناچیز خود ادامه می دهند و برخی از آنها در معرض خطر ورشکستگی قرار گرفته اند، مجلس چگونه می تواند از ظرفیت های قانونی خود برای بهبود شرایط اخیر واحدهای فولادی و کمک به آنها استفاده کند؟ آیا در لایحه خروج غیرتورمی از رکود راهکاری برای کمک به این واحدها اندیشیده شده است؟ \r\n در حال حاضر در مجلس شورای اسلامی دو موضوع مهم از سوی نمایندگان در حال بررسی است. یکی لایحه بودجه سال 94 و دیگری لایحه رفع موانع تولید که خدا را شکر ظرفیت های خوبی برای کمک به واحدهای تولیدی و صنایع مختلف در آن اندیشیده شده است. \r\n در لایحه رفع موانع تولید یا همان لایحه خروج غیرتورمی از رکود، برای بهبود شرایط اقتصادی واحدهای تولیدی فعال و در واقع کمک به تامین سرمایه در گردش آنها، روی افزایش سرمایه بانک ها تمرکز شده است. به بیان دقیق تر به این دلیل که بانک ها در حال حاضر سرمایه های محدودی دارند و قادر به پرداخت وام و تسهیلات مورد نیاز و در حد لازم به واحدهای تولیدی نیستند (این مورد به خصوص در مورد بانک های تخصصی حادتر است) سعی شده با کمک یکسری الزامات قانونی سرمایه بانک ها افزایش یابد و از این طریق دست آنها را برای پرداخت تسهیلات باز کند که از جمله این الزامات می توان به فروش اموال مازاد بانک ها در بورس کالا اشاره کرد. \r\n در طول چند سال گذشته بانک ها متاسفانه بنگاهداری کرده اند و با راه اندازی و خرید شرکت های سرمایه گذاری، زمین، ملک و... تنها روی تجهیز و تامین اعتبار واحدهای مرتبط با بانک خود متمرکز شدند و به این شکل شرکت های غیروابسته به خود را روز به روز تضعیف کردند، اما طبق لایحه رفع موانع تولید باید بانک ها دست از بنگاهداری برداشته و با واگذاری شرکت های تحت مجموعه خود به بخش خصوصی به دنبال افزایش سرمایه از این طریق باشند تا در آینده شاهد رشد و توسعه واحدهای تولیدی از جمله واحدهای فعال در صنعت فولاد به کمک تامین سرمایه در گردش باشیم. از طرف دیگر در تبصره 15 الحاقی لایحه رفع موانع تولید که صرفا در مورد معادن و صنایع معدنی است یکسری تشویق ها برای واحدهایی که بخش های فرآوری ایجاد کنند در نظر گرفته شده است. در واقع طبق این تبصره دارندگان پروانه های بهره برداری معادن اگر کارخانه های فرآوری احداث کنند از پرداخت 50 درصد حقوق دولتی تا چندین سال معاف خواهند بود. \r\n از سوی دیگر با توجه به اینکه یکی از مسائل اصلی در کشور از جمله در معادن ما مشکل پژوهشی است از ابزاری تشویقی برای این منظور هم استفاده شده است، به این ترتیب که معدن دارانی که توسط دانشگاه ها و تحت نظارت وزارت صنعت اقدام به فعالیت های پژوهشی که منجر به تولید علم مرتبط با معدن شده یا گامی در جهت توسعه آن بردارد، انجام دهند، مجازند تا 10 درصد از حقوق دولتی را صرف پژوهش های کاربردی در این خصوص کنند. \r\n شما به عنوان عضو فعال کمیسیون صنایع و معادن مجلس و با توجه به اینکه به زوایای پیدا و پنهان مسائل مربوط به حوزه معدن و صنایع معدنی اشراف دارید، چه پیشنهادهایی برای برگزاری هر چه بهتر همایش چشم انداز صنعت فولاد و معدن ایران که چند سالی است به همت روزنامه دنیای اقتصاد برگزار می شود، به برگزار کنندگان این همایش دارید؟ \r\n به اعتقاد من این همایش ها در صورتی که بی طرفانه و به دور از منافع یک حوزه خاص، مسائل و مشکلات صنعت فولاد و معدن ایران را توسط فعالان این حوزه ها مورد نقد و بررسی قرار دهد، نتایج بهتر و پربارتری از برگزاری آن به دست خواهد آمد. چند وقت پیش همایشی از سوی برخی فعالان حوزه معدن برگزار شد که دست اندرکاران آن تنها به دفاع \r\n 100 درصدی از حوزه کاری خود پرداخته و خواستار حذف عوارض صادراتی و کاهش حقوق دولتی برای افزایش درآمدشان از محل صادرات شدند، این همایش به طور قطع سازنده و راهگشا نیست و گرهی از مشکلات معدن و صنایع معدنی باز نمی کند. \r\n *** \r\n علاقه مندان برای کسب اطلاعات بیشتر درخصوص همایش دنیای اقتصاد می توانند با شماره 87762430 یا وب سایت http://events.den.ir تماس حاصل فرمایند.
5,تراکتورسازی ایران در جمع غولهای اقتصادی کشور \r\n خبرگزاری آریا - شرکت تراکتورسازی ایران به عنوان رتبه اول 500 شرکت برتر کشور انتخاب شد. \r\n به گزارش خبرنگار ما در تبریز ؛ این مجموعه صنعتی توانست در گروه ماشین آلات، تجهیزات و صنایع فلزی عنوان رتبه اول را به خود اختصاص دهد. \r\n مهندس ابوالفتح ابراهیمی مدیرعامل گروه صنعتی تراکتورسازی ایران در مراسمی که به همین مناسبت در مرکزهمایش های بین المللی صدا و سیما ، با حضور رئیس سازمان گسترش و نوسازی صنایع ایران (ایدرو)، مدیرعامل سازمان مدیریت صنعتی، رئیس کمیسیون صنایع و معادن مجلس و جمعی از مدیران وزارت صنعت، معدن و تجارت برگزار شد ، لوح تقدیر رتبه اول را دریافت نمود. \r\n این همایش به منظور تدوین سیاست های صنعتی کشور با استفاده از تجزیه و تحلیل نتایج رتبه بندی صورت گرفته تاکید دارد. \r\n گفتنی است موفق ترین بنگاه های تجاری و صنعتی در قالب 500 شرکت برتر و بزرگ ایران، در هفدهمین سال رتبه بندی شرکت ها و با احتساب حجم فروش معرفی شدند. \r\n با توجه به آمار ارائه شده از سوی سازمان مدیریت صنعتی، حجم فروش 100 شرکت اول سال 93 بر اساس اطلاعات مالی سال گذشته، معادل 528 هزار و 230 میلیارد تومان بوده که در مقایسه با حجم فروش 100 شرکت برتر سال پیش از آن، بیش از 49 درصد رشد داشته است .
5,تحلیل مدیران فولادی از آینده بازار سنگ آهن \r\n گروه صنعت و معدن: مدیران پیشکسوت و کنونی صنعت فولاد کشور به همراه فعالان معدنی و تولیدکنندگان بزرگ سنگ آهن در ایران به همراه بزرگان فولاد کشور، صاحبنظران و دست اندرکاران صنعت فولاد دنیا هفتم و هشتم بهمن ماه در سالن اجلاس سران گرد هم خواهند آمد تا تصویری واقعی از آنچه در تولید و عرضه سنگ آهن رخ می دهد و می تواند نقشی موثر بر قیمت این ماده معدنی استراتژیک در سال آینده داشته باشد، ارائه دهند. \r\n\r\n یکی از سخنرانان کلیدی پنجمین همایش چشم انداز فولاد و معدن ایران با نگاهی به بازار، مصطفی موذن زاده، بنیانگذار و نخستین رئیس سازمان توسعه و نوسازی معادن و صنایع معدنی ایران (ایمیدرو) است. این مدیر باسابقه و صاحب نظر در صنعت فولاد دنیا در سخنرانی خود الزامات توسعه صنعت فولاد در ایران و چالش های پیش رو را مورد بررسی قرار خواهد داد و با ارائه گزارشی از روند اکتشاف و تجهیز معادن سنگ آهن ایران به این پرسش پاسخ می دهد که آیا ایران می تواند در پایان سند چشم انداز توسعه به ظرفیت تولید 55 میلیون تنی فولاد دست یابد یا خیر. موذن زاده همچنین تحلیلی از وضعیت صنعت فولاد در دنیا و تاثیر آن بر صنعت فولاد ایران ارائه خواهد کرد تا سیاست گذاران و فعالان صنعت فولاد و تولیدکنندگان بزرگ سنگ آهن بتوانند به تصویری از آینده این صنعت در سال آینده دست یابند و با برنامه ریزی واقعی تری به استقبال سال 94 بروند. علاقه مندان جهت کسب اطلاعات بیشتر یا حضور در همایش چشم انداز صنعت فولاد و معدن ایران می توانند با شماره 87762430 تماس حاصل فرمایند یا به وب سایت http://events.den.ir مراجعه کنند.
5,استرالیا صادرکنندگان سنگ آهن ایرانی را ورشکست می کند؟/ صادرات سنگ آهن امسال 40 درصد کاهش می یابد \r\n حال و روز صادرکنندگان سنگ آهن چند وقتی می شود که خوب نیست، قیمت های جهانی به شدت افت پیدا کرده، دولت از دریافت عوارض کوتاه نمی آید و تبادل پول هم همچنان با دست انداز مواجه است. \r\n\r\n مهرداد اکبریان، عضو هیأت مدیره انجمن تولیدکنندگان و صادرکنندگان سنگ آهن با برشمردن مجموعه این عوامل، اینگونه پیش بینی می کند که صادرات سنگ آهن امسال 40 درصد کمتر از سال 92 خواهد بود. \r\n\r\n اکبریان در گفت و گو با خبرگزاری خبرآنلاین درباره شرایط امروز صادرکنندگان سنگ آهن گفت: قیمت های جهانی به شدت افت کرده است. سنگ آهنی را که طی سال های گذشته به طور متوسط تنی 114 تا 120 دلار می فروختیم الان 50 دلار هم فروش نمی رود. \r\n\r\n وی افزود: طی سال های اخیر شرایط برای صادرات سنگ آهن خیلی مناسب بود تا جایی که نیمی از تولید 45 میلیون تنی کشور صادر می شد. نه تنها تمام هزینه های استخراج و حمل و نقل و... درمی آمد بلکه سود خوبی هم برای صادرکنندگان باقی می ماند. همین شرایط باعث شد بسیاری معادنی که در وضعیت عادی استخراج از آن ها مقرون به صرفه نبود و توجیه اقتصادی نداشت، مورد توجه سرمایه گذاران قرار بگیرد. \r\n\r\n عضو شورای مشورتی معادت وزارتخانه صنعت، معدن . تجارت ادامه داد: با افت قیمت های جهانی اما در اولین گام این معادن از صرفه افتادند و بخش زیادی از سرمایه گذاری های سنگین انجام شده که تمام آن ها هم توسط بخش خصوصی انجام گرفته بود، بی استفاده ماندند. \r\n\r\n اکبریان در تشریح علت افت قیمت های جهانی گفت: تحلیل من این است که معدن کاران استرالیایی به عنوان بزرگترین تولیدکنندگان سنگ آهن با صنایع چین به عنوان عمده ترین مصرف کنندگان سنگ آهن، تبانی کرده اند تا به مروز بازار را یکدست کنند. \r\n\r\n وی افزود: شواهد فراوانی این تحلیل را تأیید می کند؛ به عنوان مثال می توانم به هزینه حمل اشاره کنم. پیش از این محموله های ما در کشتی های 20 تا 65 هزار تنی به چین منتقل می شد و صادرکنندگان ایرانی هزینه ای بین 14 تا 38 دلار را به ازای هر تن پرداخت می کردند. در حال حاضر اما استرالیا محموله های سنگ آهن خود را با کشتی های 400 هزار تنی و با هزینه هر تن 4 دلار به چین صادر می کنند! \r\n\r\n اکبریان گفت: از سوی دیگر دولت استرالیا عوارض صادرات سنگ آهن را نیز کاهش داده است تا بیشترین کمک را به معدن کاران خود کرده باشد. \r\n\r\n وی در تشریح علت این تبانی تاکید کرد: اگرهمین روند از سوی استرالیا ادامه پیدا کند ظرف سه تا چهار سال آینده تمام صادرکنندگان کوچک سنگ آهن مانند ایران از بازار حذف خواهند شد بنا بر این دولت باید فکری برای این موضع بکند. \r\n\r\n عضو هیأت مدیره انجمن سنگ آهن گفت: پیش بینی من این است که صادرات سنگ آهن امسال 40 درصد کاهش پیدا کند و متأسفانه این کاهش 90 درصد معادن در اختیار بخش خصوصی را تعطیل خواهد کرد. \r\n\r\n 22339
5,دوئل فولادسازان برای تامین سنگ آهن \r\n به گزارش خبرنگار خبرگزاری موج، گسترش روز افزون نیاز شرکت های فولادی جهان به مواد اولیه به خصوص سنگ آهن سبب شده است تا سرمایه گذاری در بخش معادن و تولید سنگ آهن دانه بندی و مواد فرآوری شده این ماده مثل کنسانتره و گندله بیشتر شود. \r\n چین یکی از بزرگ ترین مصرف کنندگان سنگ آهن دنیا است و در ردیف تولید کنندگان فولاد جهان به شمار می رود. ایران نیز به نوبه خود به عنوان یکی از تامین کنندگان سنگ آهن کشور چین بعد از کشورهای برزیل، استرالیا ، شیلی و هند و چند کشور دیگر است. \r\n اگرچه چین با حجم بسیارعرضه سنگ آهن به بازارهای جهانی قدرت رقابت ایران را کاهش داد اما بر اساس تحلیل های کارشناسان می توان پیش بینی کرد اگر بازارهای صادراتی ایران در این سال ها به طرز مناسبی مدیریت نشود کشورمان به تدریج برای تامین نیاز فولادسازان و تحقق افزایش تولید فولاد به 50 میلیون تن باید سراغ واردات سنگ آهن از کشورهای خارجی برود و از طرفی ظرفیت های معدنی اش را از دست بدهد و از طرفی بازارهای صادراتی و فروش را به رقیب واگذار کند. \r\n در واقع با چنین برآوردی از فضای بازار و تولید سنگ آهن به نظر می رسد در سال های آینده بهره برداران معادن سنگ آهن ایران پایین تر از ظرفیتی که دارند ذخایر موجود را به بهره برداری برسانند و بین فولادسازان ایران به دلیل تامین خوراک تولیدشان جنگی رخ دهد و همان طور که سند چشم انداز فولاد برای تحقق افزایش ظرفیت فولاد تا 10 سال آینده برنامه ریزی کرده است، جدال فولادی های در این سال های بحرانی سنگ آهن ادامه یابد. \r\n اگرچه بیشترکارشناسان حوزه سنگ آهن برای ساماندهی اوضاع بازار این محصول معدنی همواره ضرورت تشکیل کنسرسیوم خرید و فروش سنگ آهن را پیشنهاد داده اند اما تبعیضی بین صنعت فولاد و سنگ آهن وجود دارد که به نظر می رسد یک سمت قضیه بحرانی شدن وضعیت معادن سنگ آهن ایران است. \r\n فعالان حوزه سنگ آهن معتقدند برای رفع این تبعیض و تعادل برنامه های حمایتی از این بخش اقتصادی کشور باید از اساس صنعت فولاد کالبدشکافی شود و برنامه ریزی ها در راستای توسعه معادن سنگ آهن و بازارهای صادراتی و بعد افزایش ظرفیت تولید فولاد انجام بگیرد؛ زیرا دولت برای تولید سالانه فولاد 500 میلیون دلار یارانه به فولادسازان می دهد. \r\n با وجود این، به دلیل ناهماهنگی برنامه های صنعت فولاد و معادن سنگ آهن این احتمال وجود دارد در سال های آینده با بحران کمبود سنگ آهن برای تولید فولاد مواجه شویم. کارشناسان این حوزه بر این باور هستند که از آنجایی که برای گسترش اکتشافات ذخایر سنگ آهن در این سال ها برنامه ریزی مناسبی صورت نگرفت، برنامه ریزی برای 50 میلیون تن فولاد تا 10 سال آینده متشنج از وضعیت نابسامان عرضه سنگ آهن در بازار خواهد شد، به طوری که روزی خواهد رسید فولادی ها می گویند ما برای تولید فولاد سنگ آهن می خواهیم و سنگ آهنی ها می گویند نداریم! \r\n اما ناتوانی در تغذیه کارخانه های فولادی از سنگ آهن های داخلی و جهت گیری دولت برای واردات این مواد معدنی باعث می شود صنعت فولاد روز به روز وابسته تر از گذشته به کشورهای خارجی شود. همانطور که در حال حاضر برای تولید فولاد هر سال شش میلیون تن کسری گندله وجود دارد و فولادسازان برای تامین خوراک تولید نزدیک به چهار میلیون شمش وارداتی می خواهند، ناچارند ذخایر سنگ آهنی که در کشور وجود دارد را نادیده بگیرند و بیشتر از گذشته این صنعت مادر مدیون کشورهای خارجی شود. \r\n اکثر تولید سنگ آهن ایران در اختیار سایت های دولتی از جمله شرکت های چادرملو، گل گهر، سنگ آهن مرکزی بافق و سنگ آهن سنگان می باشد که حدود 90 درصد تولید سنگ آهن کشوررا در اختیار دارند. \r\n بیشترتولیدات سنگ آهن کشور برای صنعت فولاد به مصرف می رسد که شرکت های فولاد مبارکه، ذوب آهن، فولاد خوزستان، هرمزگان و خراسان از بزرگ ترین مصرف کنندگان این ماده اولیه درکشور هستند. \r\n اما بازار سنگ آهن کشوربا مشکلات زیادی از جمله وجود واسطه های ناشی،عدم انجام تعهدات توسط فروشندگان به صورت کامل و وجود نیروی غیرمتخصص و سنتی به همراه قیمت های متغیر دست و پنجه نرم می کند. \r\n از آن جایی که برای تولید هر تن فولاد تقریبا نیاز به دو تن سنگ آهن عیار 50 درصد است، در صنعت فولاد، سنگ آهن مهره اصلی محسوب می شود در نتیجه اولین سوالی که در ذهن به وجود می آید این است که افزایش تولید فولاد از 17 میلیون به 50 میلیون تن با بهم ریختگی اوضاع بازار سنگ آهن چطور محقق می شود؟ ایران چگونه می تواند بازار سنگ آهن و صنعت فولاد خود را با توجه به این اوضاع مدیریت کند؟ \r\n اما به منظور بررسی بیشتر وضعیت سنگ آهن در کشور به سراغ رئیس هیأت عامل ایمیدرو رفته ایم تا نظر وی را دراین زمینه جویا شویم. \r\n مهدی کرباسیان با بیان این که توسعه کشور در گروی افزایش صادرات کالا و محصولات است، می گوید: باید در حوزه سنگ آهن توجه زیادی به امر صادرات شود؛ زیرا این حوزه تاثیر بسیاری در توسعه اقتصادی دارد. \r\n رئیس هیأت عامل ایمیدرو ادامه می دهد: اگر از معادن کشور به ویژه معادن سنگ آهن که ارزش افزوده خوبی ایجاد می کند، نهایت استفاده را ببریم می توانیم ایران را به جایگاهی که لایق آن است، برسانیم. \r\n معاون وزیر صنعت، معدن و تجارت برای سنگ آهن جایگاه ویژه ای قائل شد و اظهار می کند: این حوزه به دلیل این که مبدأ تولید فولاد است می تواند در تولید ارزش افزوده تاثیر بسیاری داشته باشد. \r\n وی با بیان این که چند موضوع مهم را سنگ آهنی ها باید بپذیرند، بیان می کند: سنگ آهنی ها باید بپذیرند که بزرگترین مصرف کننده و واردکننده سنگ آهن چین است و نمی توان در تصمیم گیری ها وبرنامه ریزی ها از این کشورغافل شد. \r\n رئیس هیأت عامل ایمیدرو اظهار می کند: باید بپذیریم که تولید فولاد خام در سال 2000 معادل 850 میلیون تن بوده است و در سال 2014 میلادی این رقم به یک میلیارد و 350 میلیون تن رسیده است. \r\n معاون وزیر صنعت اصلی ترین کشورهای تولید سنگ آهن را استرالیا و برزیل عنوان کرد و بیان می کند: یکی از مواردی که استرالیا به آن توجه ویژه ای دارد صادرات است و همین موضوع پیشرفت های خوبی را برای آنها به وجود آورده است. \r\n کرباسیان با اشاره به اعلام سال گذشته وزارت صنعت مبنی بر آزادسازی صادرات فولاد می گوید: اگر این اتفاق نمی افتاد مشکلات این حوزه چندین برابر می شد و باید این نکته را پذیرفت که اگر به صادرات فکر نکنیم منابع ارزی ما پایدار نخواهد بود \r\n وی با بیان این که صادرات منافع مختلفی را همچون حمایت از قیمت، کیفیت و مصرف کننده را در بر می گیرد، می افزاید: انجمن سنگ آهن باید در تصمیم گیری های خود به امر صادرات توجه ویژه ای داشته باشد. ضعف قانون و مشخص نبودن آنها یکی از شاخص ترین مشکلات حوزه سنگ آهن است که امروزه بیشتر تولیدکنندگان و صادرکنندگان با آن درگیر هستند متاسفانه وضعیت زمان اجرایی شدن برخی قوانین از جمله وضع عوارض بر صادرات سنگ آهن هنوز مشخص نیست و این موضوع سبب سردرگمی صادرکنندگان می شود از سوی دیگر وجود چنین مشکلاتی سبب فرار سرمایه گذاری و انگیزه در حوزه سنگ آهن می شود. \r\n اما علیرضا سیاسی راد دبیر کل انجمن تولید کنندگان وصادرکنندگان سنگ آهن ایران با بیان این که اکتفا کردن به بازار صادراتی سنگ آهن چین، در بحران های بین المللی چاره ساز نیست و اتخاذ تدابیر لازم در وضعیت کنونی، ضروری است، می گوید: عرضه محموله های کلان سنگ آهن قدرت چانه زنی صادرکنندگان ایرانی را ارتقا خواهد بخشید و امروز پیشنهاد این است که انجمن تولیدکنندگان و صادرکنندگان سنگ آهن ایران به عنوان نماینده رسمی برای فروش این ماده معدنی با تجار چینی طرف معامله قرار گیرد. \r\n سیاسی راد تصریح می کند: صادرات یکپارچه محموله های صادراتی سنگ آهن نقش به سزایی در کاهش هزینه های حمل خواهد داشت و شکل گیری یک کنسرسیوم در این بخش ضروری است. \r\n وی درخصوص مشکلات فروش سنگ آهن به واحدهای فولادسازی، می گوید: انتظار می رود شرکت های فولاد داخلی متعهد شوند که نسبت به خرید سنگ آهن به قیمت تعادلی اقدام کنند تا این مهم سبب حل و فصل مشکلات شود. \r\n دبیرکل انجمن تولید کنندگان وصادرکنندگان اظهار می کند: سرمایه گذاری بر روی زنجیره ارزش تولید فولاد و فرآوری از نکات مورد توجه اعضای این انجمن است و با بسترسازی مناسب می توان بهره برداران معادن را به سمت استخراج تا مرحله گندله سازی سنگ آهن هدایت کرد. \r\n سیاسی راد تصریح می کند: تلاش همه دست اندرکاران وزارت صنعت، معدن و تجارت کشور به همراه بخش خصوصی حفظ بازارهای بین المللی است؛ زیرا مشتریان سنگ آهن در انتظار برطرف شدن مشکلات داخلی ایران نخواهند ماند. \r\n وی می گوید: سنگ آهن صادراتی ایران به طور عمده دارای عیار کمتر از 45 درصد است که به بازار هدف صادر می شود و در حقیقت مازاد مصرف داخلی است. \r\n سیاسی راد تاکید می کند: آمار گمرک کشور امروز گواه مستندی است که در سال های اخیرهیچ گونه واردات سنگ آهن دانه بندی نداشته ایم و درعین حال صنایع فولاد کشور، ظرفیت جذب سنگ آهن دانه بندی با عیار مزبور را ندارند. \r\n دبیرکل انجمن تولید کنندگان وصادرکنندگان سنگ آهن کشور با اشاره به صادرات 24 میلیون تن سنگ آهن دانه بندی در سال گذشته بیان می کند: امسال سیاست های اتخاذ شده از سوی دولت و افت قیمت بازارهای جهانی این ماده معدنی سبب شد تا در شش ماهه نخست 8.5 میلیون تن سنگ آهن صادر شود و انتظار می رود تا پایان سال حداکثر 65 تا 70 درصد رقم صادرات سال 92 تحقق یابد. \r\n علیرضا عسکری مارانی کارشناس اقتصادی در خصوص این موضوع با اشاره به افت و خیز قیمت فلزات اساسی در سال های گذشته معتقد است: در سال هایی که قیمت محصولات و کالاها در بازارهای جهانی از افزایش قیمت برخوردار می شوند، باید به توسعه اندیشیده شود؛ از سوی دیگر در سال های کاهش قیمت باید توان تولید بنگاه های اقتصادی را حفظ کرد . \r\n وی تصریح می کند: افزایش قیمت سنگ آهن تا 140 دلار سبب توجه دولت به این مساله شد تا به بهانه ای برای دریافت عوارض از شرکت های سنگ آهنی بدل شود، این درحالی است که اکنون کاهش قیمت سنگ آهن به زیر 50 دلار در هر تن، فعالیت در این شرکت ها را با مشکل مواجه کرده است. \r\n عسکری مارانی که از معادن سنگ آهن به عنوان حامی و پشتیبانی برای توسعه صنعت فولاد در کشور نام می برد، به توقف سرمایه گذاری های صورت گرفته در شرکت های سنگ آهنی اشاره و تصریح می کند: به طور قطع در سال های آتی، تاثیر کمبود سنگ آهن موجب کاهش تولید فولاد که صنعت رشد و توسعه کشور تلقی می شود، را فراهم می سازد. \r\n این کارشناس اقتصادی می کند: در ظاهر به نظر می رسد که ارزش صنعت سنگ آهن تنها به میزان 20 هزار میلیارد تومان کاهش یافته است، این درحالی است که مساله اصلی حکایت از عدم سرمایه گذاری های جدید در بخش فولاد و توسعه های بعدی دارد که افت های پی درپی را به ویژه در صنعت سنگ آهن به دنبال خواهد داشت. \r\n وی ابرازامیدواری می کند: دولت به جای تکیه به این درآمدهای اندک، انگیزه های سرمایه گذاری را برای معادن فراهم کند تا به این واسطه تمامی منابع آن برای توسعه افزایش ظرفیت اشتغال و نهایتا اعتلای کشور به کار گرفته شود. \r\n این کارشناس اقتصادی با اشاره به درخواست 4000 سهامدار صنعت سنگ آهن از رئیس جمهوری در خصوص حذف بهره مالکانه می گوید: ما هم از دولت می خواهیم این صنعت استراتژیک را دریابد تا از تضییع حقوق سهامداران این صنعت که هم قشر بازنشسته و هم کارگر و کارمند هستند، جلوگیری کند.
5,تعدیلات گروه روی؛ مثبت یا منفی ؟ \r\n بهنام بهزادفر \r\n مدرس دانشگاه و تحلیلگر کارگزاری آگاه \r\n قیمت جهانی روی در سال 2014 رشد بسیار خوبی داشته و اکنون که قیمت نفت و اکثر فلزات اساسی در حال ریزش است این فلز مقاومت خوبی در برابر ریزش نشان داده است. روی از ابتدای 2014 در محدوده 2000 دلار قرار داشته است؛ بعد از مقداری ریزش به تدریج رشد خوبی داشته و حتی از 2400 دلار نیز عبور کرد، در نهایت اکنون در محدوده 2170 دلار قرار دارد. محتمل ترین حالت نیز قرار گیری در محدوده 2200 دلار – البته به صورت میانگین- است. \r\n\r\n شرکت های گروه روی در زمان نگارش گزارش بودجه سال 93 (اسفند 92) با روی 1900 و 2000 دلاری روبه رو بوده اند که چشم انداز آن نیز نزولی بوده است، این شرکت ها نیز بودجه ابتدای سال را بسیار محافظه کارانه ارائه کرده اند، البته در گزارش های سه ماهه مقداری نرخ جهانی و دلار را به واقعیت نزدیک تر کرده اند، در گزارش های 6 ماهه نیز تغییر خاصی نسبت به نرخ های سه ماهه ارائه نکرده اند. با توجه به اینکه هم نرخ دلار و هم نرخ روی وضعیت بهتری نسبت به بودجه اعلامی دارد سعی شده است در این تحلیل به پتانسیل این گروه توجه شود. \r\n در این تحلیل 4 شرکت فزرین، کاما، فاسمین و فرآور بررسی شده اند. مفروضات تحلیل شرکت های داخلی به این شرح است: \r\n - در این تحلیل قیمت روی جهانی برای \r\n 6 ماه دوم سال جاری 2200 دلار در نظر گرفته شده است. \r\n - قیمت جهانی سرب برای 6 ماه اول سال 2000 دلار در نظر گرفته شده است. \r\n - قیمت دلار برای 6 ماه دوم سال 3300 تومان در نظر گرفته شده است. \r\n - این تحلیل با این فرض انجام شده است که در 3 ماه باقیمانده سال شاهد ریزش شدید قیمت روی و دلار نباشیم. \r\n - بالا رفتن قیمت روی معمولا موجب افزایش قیمت مواد اولیه از سوی تامین کنندگان خواهد شد، این قیمت ها به اندازه افزایش نرخ فروش، تغییر داده شده اند. قاعدتا این سختگیرانه ترین حالت ممکن است. \r\n - این تحلیل بر این فرض انجام شده است که شرکت ها میزان تولید و فروش پیش بینی شده را محقق کنند (این نکته مهم ترین فرض این تحلیل است). \r\n - برخی از این شرکت ها معمولا \r\n زیر مجموعه هایی نیز دارند که آنها نیز از افزایش قیمت روی منتفع می شوند، در این تحلیل از بررسی این شرکت ها صرف نظر شده است. در جدول زیر تاثیر قیمت های جهانی روی و قیمت دلار را بر روی شرکت های فوق مشاهده می کنید: \r\n همان گونه که از این تحلیل بر می آید 4 شرکت گروه روی دارای تعدیلات مناسبی هستند که با توجه به شرایط فعلی بازار نادیده گرفته شده است. به نظر می آید سرمایه گذاری در این گروه با دیدگاه کوتاه مدت مناسب باشد. \r\n\r\n نکات تحلیلی: \r\n - در تحلیل فزرین از گزارش میان دوره ای 6 ماهه و پیش بینی 3 ماهه استفاده شده است. نحوه قیمت گذاری نرخ فروش در گزارش های شرکت مبهم است. در مجموع گزارش این شرکت نسبت به سه شرکت دیگر از شفافیت کمتری برخوردار است. \r\n - باما مواد اولیه خود را یا از معادن تحت نظر خود استخراج می کند یا از بیرون تهیه می کند. قسمتی که از معادن خود تهیه می کند قیمت گذاری مواد بر عهده خود شرکت است و افزایش نرخ(مواد اولیه) از بابت این معادن در نظر گرفته نشده است. \r\n - فاسمین و باما دارای زیر مجموعه هایی هستند که از آن محل نیز تعدیل مثبت خواهند داشت (در این تحلیل میزان آن تعدیل محاسبه نشده است). شرکت فرآور در 6 ماه تنها 30درصد از میزان فروش بودجه خود را پوشش داده است که این موضوع یک ریسک برای شرکت به حساب می آید.
5,خروج از رکود به طور کامل به صنایع کوچک و بخش خصوصی نرسیده است \r\n به گزارش روز پنجشنبه ایرنا از روابط عمومی وبین الملل سازمان صناع کوچک و شهرک های صنعتی ایران ، سید محمدعلی سید ابریشمی در گردهمایی سراسری مسئولان روابط عمومی های سازمان صنایع کوچک وشهرکهای صنعتی ایران، رسالت اصلی سازمان وشرکتهای تابعه را خدمت به صنعت عنوان کرد وافزود: مساله اشتغال،بیکاری و رکود مشکلاتی برای تولید ایجاد کرده است اما باتوجه به اقدامات انجام شده در حال خروج از رکود هستیم. \r\n\r\n معاون وزیر صنعت، معدن و تجارت با اشاره به اینکه خروج از رکود و تحرک تولید در مجموعه های صنعتی که مدیریت دولتی دارند بیشترمشهود است، اظهار داشت: در مجموع، در بخشهایی از صنعت کشور رونق حاصل شده است اما این تحرک هنوز به صنایع کوچک که با سرمایه کمتری در مقایسه با صنایع بزرگ ایجاد شده اند، نرسیده است. \r\n\r\n سید ابریشمی ادامه داد: به طور مثال در 9 ماه گذشته تولید خودرو دو برابر افزایش یافته است و تولیدات فولاد و صنعت پتروشیمی کشور نیز روند افزایشی را نشان می دهد. \r\n\r\n وی دربخش دیگری از سخنانش ضمن اشاره به نقش روابط عمومی ها در انتقال و انعکاس اطلاعات و آمار صحیح ، جمع آوری بازخورد فعالیتها را وظیفه روابط عمومی شرکتهای شهرکهای صنعتی در استانها برشمرد و گفت: روابط عمومی ها نباید به دنبال آمارسازی و ارایه اطلاعات ناصحیح باشند . \r\n\r\n وی با تاکید براینکه فعالیت مسئولان روابط عمومی های شرکت شهرکهای صنعتی استانهای کشورنباید فقط به رسانه هاو مطبوعات ختم شود، افزود: سرعت انتقال اطلاعات در دنیای امروز فراتر از این ها است. \r\n\r\n وی با تاکید بربهبود شرایط و نحوه ارایه اطلاعات و آمار در تارنمای اینترنتی این شرکت به صورت فارسی و انگلیسی، اظهار داشت: تمام اطلاعات مورد نیاز سرمایه گذاران باید در این پایگاه های اینترنتی به طور صحیح و کاربردی ارایه شود. \r\n\r\n مدیرعامل سازمان صنایع کوچک و سازمان شهرکهای صنعتی ایران با بیان اینکه روابط عمومی یک واحد زنده در روند اجرایی است که لحظه های کاری در آن اهمیت دارد، افزود: تامین نیروی انسانی مورد نیاز روابط عمومی ها، با ارایه آموزشهای لازم، از میان نیروهای موجود در این شرکتها انجام شود. \r\n\r\n درگردهمایی سراسری مسئولان روابط عمومی های سازمان صنایع کوچک و شهرکهای صنعتی ایران که با حضور معاون وزیر صنعت ،معدن وتجارت ومعاونان ومدیران سازمان صنایع کوچک وشهرکهای صنعتی وهمچنین مسئولان استانی برگزار شد ، ضمن تشریح دغدغه های این بخش کارگاره آموزشی با محوریت ارتباط با رسانه و تحلیل افکار عمومی بر گزار شد. \r\n\r\n **کمبود آب مشکل اصلی شهرکهای صنعتی \r\n\r\n همچنین معاون وزیر صنعت ،معدن وتجارت در ادامه این سفر یک روزه طی نشست مشترک با صنعتگران استان سمنان کمبود آب را مشکل اساسی شهرکهای صنعتی دانست و گفت: تامین آب از برنامه ها و اولویت های اصلی این سازمان است. \r\n\r\n وی در ادامه مشکل کمبود نقدینگی واحدهای صنعتی رامورد تاکید قرارداد و گفت: صنعتگران می توانند از وثایق صندوق ضمانت سرمایه گذاری صنایع کوچک بهره مند شوند. \r\n\r\n سید ابریشمی درپایان تصریح کرد: بانکها دفترچه قرارداد واگذاری زمین به صنعتگران را به عنوان وثیقه بپذیرند. \r\n\r\n مدیرعامل سازمان صنایع کوچک و سازمان شهرکهای صنعتی ایران در این سفر یک روزه ضمن دیدار با استاندار سمنان از 3 شهرک صنعتی سمنان ، شهمیرزاد و سرخه بازدید و ازنزدیک در جریان فرایند تولید تعدادی از واحدهای صنعتی مستقر در این 3شهرک صنعتی قرار گرفت. \r\n\r\n اقتصام(1)9123 **1590
5,تدوین موضوع های مرتبط با بخش صنعت ،معدن وتجارت برای برنامه ششم توسعه \r\n گزارش ایرنا به نقل از شبکه اطلاع رسانی وزارتخانه یاد شده حاکی است ، محسن اتابکی اظهار داشت :تدوین احکام پیشنهادی در برنامه ششم توسعه از سوی معاونت برنامه ریزی ونظارت راهبردی ریاست جمهوری وقت و سازمان مدیریت و برنامه ریزی کشور (فعلی) به عنوان یکی از وظایف این وزارتخانه در نظر گرفته شده است. \r\n\r\n وی افزود: تعداد 18 شورا با بخش صنعت ، معدن وتجارت ارتباط دارند که نسبت به تدوین برنامه ششم اقدام می کنند و از میان آنها در سه شورا وزیر صنعت ، معدن وتجارت ریاست آنها را عهده دار است و در 15 شورای دیگر عضویت خواهد داشت. \r\n\r\n اتابکی افزود: پنج گروه تخصصی به منظور ساماندهی و تسریع در پیشبرد اهداف مشخص شده در این وزارتخانه ایجاد شده و این کارگروه ها در زمینه تحلیل و بررسی اهداف، سیاست ها و برنامه های بخش صنعت، معدن و تجارت و در نهایت تهیه پیش نویس برنامه ششم توسعه مرتبط با بخش فعالیت می کنند. \r\n\r\n وی اسامی کارگروه های مزبور را تولیدات صنعتی و معدنی ، توسعه سرمایه های انسانی ، توسعه سرمایه گذاری و تامین مالی ، امورتجارت و کارگروه تلفیق و تنظیم برنامه ذکر کرد. \r\n\r\n مدیرکل سیاستگذاری و برنامه ریزی وزارت صنعت، معدن و تجارت اضافه کرد: طبق برنامه ریزی به عمل آمده تا پایان هفته آینده نسبت به جمع بندی نقطه نظرات خود و ارائه نتایج به کارگروه تلفیق و تنظیم برنامه، اقدام خواهند کرد. \r\n\r\n اتابکی گفت : شاخص های کلان اقتصادی نظیر سهولت انجام کسب و کار ، رقابت پذیری جهانی و رقابت پذیری صنعتی و رونق اقتصادی در برنامه ششم توسعه مورد توجه قرار گرفته و در هدف گذاریها نقش صنعت و معدن و تجارت و نیازهای قانونی آن نیز باید دیده شود. \r\n\r\n وی موضوع زیر ساختهای توسعه، استفاده از ظرفیتهای موجود و ایجاد ظرفیتهای جدید را از مباحث حائز اهمیت در تدوین برنامه ششم توسعه دانست و گفت: بحث آمایش سرزمین نیز از موضوع های مهم محسوب می شود که می تواند در جهت گیری توسعه یافتگی متوازن مناطق مختلف کشور موثر باشد. \r\n\r\n به گفته این مقام مسئول ، موضوع توسعه تجارت داخلی و خارجی ،موضوع فناوریهای نو و صنایع پیشرفته نیز از دیگر موارد مهمی است که در تدوین برنامه ششم توسعه به آن پرداخته خواهد شد. \r\n\r\n پنجمین برنامه توسعه کشور که از سال 1390 به مورد اجرا گذاشته شده بود ، در سال 1394 پایان خواهد یافت . \r\n\r\n انتظار می رود ششمین برنامه توسعه کشور تا پایان خرداد ماه سال آینده از سوی دولت در اختیار مجلس شورای اسلامی قرار گیرد . \r\n\r\n اقتصام (1) 1559 ** 1574
5,تحلیل هفتگی بازارها \r\n شاخص بازار سهام طی هفته گذشته به روند نزولی خود ادامه داد و از حدود 66 هزار و دویست به نزدیک 65 هزار واحد رسید. تداوم روند منفی بورس، در حالی بود که صدای سهامداران را نیز درآورد. به گفته کارشناسان، بازار سهام هر چند سال یک بار با یک رکود بزرگ که بیش از یک سال طول می کشد، مواجه می شود. بدین ترتیب بزرگترین رکودهای بازار سرمایه مربوط به سالهای 74، 83 و 93 بوده که تقریباً هر ده سال یک بار رخ داده است. در خصوص این که چرا این رکودها اتفاق افتاده است، یک علت، کاهش قیمت نفت و به تبع آن کاهش ارزش فرآورده های نفتی می باشد. کاهش تورم که سبب کاهش سود شرکت ها و در نتیجه توقف روند رشد سود سهامداران می گردد و نیز انتظارات برای کاهش بودجه عمرانی سال آینده از مهم ترین علل پیدایش این رکود ذکر می گردد. هم چنین از منظر کلان، در حال حاضر تنها حمایت دولت از طریق اتخاذ تصمیم های اقتصادی و نیز تزریق نقدینگی می تواند بورس را از شرایط بحرانی خارج کند به طوری که مشخص شدن نرخ سود بانکی،نرخ بهره مالکانه معادن و شفاف شدن نرخ خوراک و تعیین فرمول نهایی می تواند آرامش و تعادل را به بازار سرمایه بازگرداند. \r\n\r\n بازار جهانی طلا در هفته گذشته با روندی صعودی مواجه بود. به طوری که هر اونس طلا از حدود 1260 دلار در اوایل هفته به 1300 دلار در انتهای هفته رسید. نگرانی سرمایه گذاران نسبت به نوسان بازارهای مالی و ارزی یکی از مهم ترین عوامل افزایش تقاضا برای این فلز ارزشمند ذکر شده است. هم چنین با اعلام بانک مرکزی سوئیس (SNB) مبنی بر این که دیگر واحد پولی فرانک را متناسب با یورو تنظیم نخواهد کرد، بازارهای پولی و کالایی جهان به این موضوع واکنش نشان دادند. نرخ برابری دلار آمریکا در برابر فرانک سوئیس ظرف 3 دقیقه نزدیک به 14 درصد سقوط کرد و همین امر عاملی برای تقویت طلای جهانی شد. در بازار داخل نیز، سکه پس از مدت ها مرز یک میلیون را شکست و از حدود یک میلیون و 19 هزار تومان به یک میلیون و سی و هشت هزار تومان رسید. با این حال با توجه به این که نرخ ارز در بازار داخلی تقریباً با ثبات بوده است، تغییرات نرخ طلا، متناظر با روند جهانی آن تحلیل می گردد.در بازار ارز نیز نرخ بازار در هفته گذشته در مقطعی وارد کانال 350 تومانی شد اما مجدداً به کانال 3400 تومان بازگشت تا در نهایت، با قیمت 3465 تومان، افزایش اندک حدود 15 تومان را نسبت به اوایل هفته گذشته تجربه نماید.
5,متوسط سن ناوگان حمل و نقل باری در آذربایجان غربی بالاتر از میانگین کشوری \r\n به گزارش اروم نیوز ، وجود سیستم حمل و نقل یکی از عوامل مهمی است که نقش مهمی در توسعه کشور دارد و می تواند به عنوان حلقه تکمیل کننده زنجیره لجستیک برای توسعه کشور محسوب شود. \r\n\r\n در این راستا در نظر گرفتن تسهیلات مناسب برای خرید کامیون های نو با وام های بلندمدت و با سود پایین، کمترین کاری است که دولت در مسیر جایگزینی خودروهای فرسوده ناوگان حمل ونقل جاده ای می تواند انجام دهد. \r\n\r\n مدیرکل حمل و نقل و پایانه های آذربایجان غربی در گفت و گو با خبرنگار اروم نیوز درباره وضعیت حمل و نقل ناوگان باری در استان گفت: یکی از اقداماتی که در راستای نوسازی و یا خرید ناوگان حمل و نقل عمومی انجام داده ایم رایزنی با صندوق توسعه ملی برای دریافت وام بوده که متاسفانه تا به امروز محقق نشده است. \r\n\r\n رحمانی رضائیه افزود: البته سازمان مرکزی اظهار نظر کرده که از سال 94 از صندوق توسعه ملی بتواند وام هایی را برای نوسازی ناوگان و یا خرید ناوگان جدید ارائه نماید. \r\n\r\n وی با بیان اینکه متوسط عمر ناوگان باری این استان بالاتر از میانگین کشوری است، گفت: سن ناوگان باری در آذربایجان غربی 17.72سال است در حالی که سن ناوگان باری کشور 17.11 سال است. \r\n\r\n وی افزود: کامیون های با عمر بالای 40 سال سیستم ایمنی ضعیفی برای حمل بار دارند و در آذربایجان غربی خوشبختانه تعداد این ناوگان ها 768 دستگاه است که در مقایسه با تعداد کل ناوگان باری کشوررقم بسیار کمی است. \r\n\r\n رحیمی رضائیه از نظر میزان جابجایی بار توسط ناوگان حمل نقل باری استان را در سال 92 ده میلیون تن کالا عنوان کرد و گفت: در سال 93 نیز تا به الان میزان جابجایی کالا با 720 هزار سفر 9 نیم ملیون تن بوده است. \r\n\r\n وی با اشاره به اینکه از نظر میزان تصادفات خوشبخانه ناوگان عمومی درصد خیلی پایینی را در استان به خود اختصاص داده اند افزود: یکی از این دلایل شاید بر می گردد به اینکه ما از نظر ناوگان فرسوده وضعیت نسبتا مطلوبی نسبت به سایر استانها داریم. \r\n\r\n مدیرکل حمل و نقل و پایانه های آذربایجان غربی گفت: حدود 5 هزارو 178 پروانه عبور برای حمل بارهای ترافیکی صادر شده است. \r\n\r\n رحیمی کل تصادفات ناوگان حمل و نقل استان را 5 هزارو 107 مورد عنوان کرد و افزود: تصادفات ناوگان حمل و نقل باری در آذربایجان غربی کمتر از 1 درصد است. \r\n\r\n انتهای پیام/
5,رئیس کمیته ترانزیتی راه آهن خبر داد  اعطای تسهیلات ویژه به سرمایه گذاران حوزه حمل و نقل ریلی \r\n غراوی در شورای حمل و نقل ریلی سیستان و بلوچستان اظهار کرد: با راه اندازی خط ریلی چابهار به زاهدان، ظرفیت ترانزیت کشور به 9 میلیون تن در سال افزایش می یابد. \r\n\r\n رئیس کمیته ترانزیتی راه آهن کشور گفت: حمل و نقل ریلی یکی از پاک ترین و سبزترین گونه های حمل و نقل با کمترین میزان آلایندگی به نسبت سایر روش های ترانزیت بار و مسافر است. \r\n\r\n وی خاطرنشان کرد: سیستان و بلوچستان به سبب دارا بودن 1300 کیلومتر مرز زمینی مشترک با دو کشور افغانستان و پاکستان و 318 کیلومتر مرز دریایی مشترک با کشورهای حاشیه خلیج فارس و دریای عمان، دسترسی به آبهای آزاد، موقعیت بسیار ممتاز بندر چابهار و قرار گرفتن در مسیر کریدور بین المللی شرایط بسیار خوبی برای گسترش مبادلات تجاری و ترانزیتی دارد. \r\n\r\n غراوی اظهار کرد: ترانزیت موجب افزایش حجم مبادلات تجاری، تقویت و توسعه روابط تجاری و اقتصادی با کشورهای منطقه و در نهایت درآمدزایی می شود. \r\n\r\n وی گفت: توسعه شبکه ریلی علاوه بر اشتغال زایی مستقیم صدها نفر در استان، موجب تحول اقتصادی شرق کشور می شود. \r\n\r\n دانلود فایل مرتبط با خبر :
5,پیش بینی ساخت 10 هزار کیلومتر خطوط ریلی در کشور/تأمین مالی 8 طرح ریلی مهم از محل فاینانس \r\n به گزارش خبرگزاری فارس از کرمانشاه، علی نورزاد صبح امروز در حاشیه بررسی وضعیت راه آهن غرب کشور در کرمانشاه از پیش بینی ساخت 10 هزار کیلومتر خطوط ریلی در کشور طی سال های آتی خبر داد. \r\n\r\n وی با بیان اینکه در حال حاضر چهار هزار و 800 کیلومتر راه ریلی در کشور در حال ساخت است، گفت: چهار هزار و 700 کیلومتر دیگر نیز در دست مطالعه داریم. \r\n\r\n مدیر عامل شرکت ساخت و توسعه زیربناهای حمل و نقل کشور افزود: دولت برای افزایش سهم حمل و نقل ریلی کشور نسبت به حمل و نقل جاده ای مصمم است. \r\n\r\n نورزاد از تأمین مالی هشت طرح ریلی مهم در کشور از محل فاینانس خبر داد و بیان داشت: تعداد دیگری نیز از محل قراردادهای ساخت، اجاره و انتقال تأمین مالی خواهند شد. \r\n\r\n وی راه آهن غرب کشور (اراک-کرمانشاه-خسروی) را یکی از طرح های اولویت دار ریلی کشور عنوان کرد و افزود: این پروژه با پیگیری مسئولان سال آینده به بهره برداری می رسد. \r\n\r\n انتهای پیام/2700/
5,سهم حمل و نقل ریلی، هوایی و دریایی 10 درصد است \r\n به گزارش خبرگزاری فارس از گرگان، علی بخش رستمی صبح امروز در جمع مدیران مرتبط با بخش حمل و نقل استان گلستان اظهار کرد: با توجه به نقش سازمانی حمل و نقل اما یک توزیع نامتوازن در حوزه های حمل و نقل دریایی، هوایی، زمینی ریلی و جاده به چشم می خورد، با توجه به اینکه 90 درصد حمل و نقل در حوزه جاده ای است و 10 درصد آن در بخش ریلی، هوایی و دریایی است اما با توزیع نامتوازن این بخش ها مواجه هستیم. \r\n\r\n وی نقش صنعت حمل و نقل را در اقتصاد بااهمیت خواند و تصریح کرد: اگر حوزه اقتصاد را در بخش های گردشگری، صنعت و کشاورزی تقسیم بندی کنیم نقش صنعت حمل و نقل در این حوزه ها بر هیچ کس پوشیده نیست. \r\n\r\n مدیر کل راه و شهرسازی گلستان؛ سرعت، امنیت، سلامت و هزینه را از انتظارات مهم در بخش حمل و نقل یاد کرد و بیان داشت: سهم حمل و نقل در قیمت تمام شده محصول و تولیدات حدود پنج درصد است که رقم ناچیزی است. \r\n\r\n رستمی خاطرنشان کرد: هر چه ارائه خدمات در حوزه هوایی، دریایی و زمینی افزایش پیدا کند مردم همچنان از آن استقبال می کنند لذا اگر ظرفیت ها توسعه می یابند باید متناسب با آن خدمات نیز ارتقاء پیدا کند. \r\n\r\n وی گفت: در بخش دریایی به دلیل آنکه در داخل کشور رودخانه های وسیع برای کشتیرانی نداریم نمی توان از این قابلیت استفاده کرد اما استان های شمالی به دلیل برخورداری از دریا می توانند ارائه خدمات درون استانی حتی برون مرزی را از طریق حمل و نقل دریایی سرویس دهی کنند. \r\n\r\n مدیر کل راه و شهرسازی گلستان اظهار کرد: در بخش حمل و نقل هوایی نیز گلستان قابلیت سرویس دهی به داخل و خارج از کشور را دارد، در بخش حمل و نقل ریلی نیز با توجه به قابلیت ارزشمند پایانه مرزی اینچه برون می توان استعدادهای بالقوه را بالفعل کرد، توسعه بیشتر خط ریلی می تواند در توسعه حمل و نقل و کمک به اقتصاد کشور اثرگذار باشد. \r\n\r\n رستمی تاکید کرد: آمارها نشان می دهد مبادلات کالا از کشور چین به کشورهای اروپایی نزدیک به 350 میلیون تن است که کشور ما نیز می تواند از حوزه دریایی، هوایی، زمینی و ریلی ایفای نقش کرده و در ترانزیت کالا در داخل کشور و صادرات به کشورهای اروپایی نقش آفرین باشد. \r\n\r\n انتهای پیام/83001/ط30
5,صنعت حمل و نقل ایلام در مسیر توسعه و پویایی \r\n به گزارش خبرگزاری فارس از ایلام، 26 آذر سال 1362 یادآور ایامی است که در آن حضرت امام خمینی (ره)، بنیانگذار جمهوری اسلامی ایران، فرمانی در زمینه اعزام کامیون ها به بنادر جنوبی برای تخلیه کالاهای وارداتی و مایحتاج مردم صارد کردند. \r\n\r\n در پی این فرمان، کامیونداران سراسر کشور، آمادگی خود را برای تخلیه بنادر و حمل و نقل مواد ضروری مورد نیاز مردم اعلام کردند. \r\n\r\n روز حمل و نقل، روز قدردانی از خدمات ارزشمند رانندگان و سایر دست اندرکاران و شاغلان بخش حمل و نقل کشور و فرصتی مناسب برای بازنگری نیازها و مشکلات این بخش است. در جهان امروز، بخش حمل و نقل از جمله بخش های زیربنایی اقتصاد هر جامعه است که علاوه بر تحت تأثیر قراردادن فرآیند توسعه اقتصادی، خود نیز در جریان توسعه دچار تغییر و تحول می شود. حمل و نقل، با ایفای نقش رابط میان بازار مصرف، به مثابه پایه های پلی است که بخش های مختلف جوامع با عبور از روی آن، به سمت توسعه پایدار حرکت می کنند. \r\n\r\n بررسی وضعیت ناوگان حمل و نقل عمومی در استان ایلام \r\n\r\n مدیرکل حمل و نقل و پایانه های استان ایلام در این باره می گوید: بخش حمل و نقل از سه بخش حمل و نقل کالا ، مسافر و بین المللی تشکیل شده که هر یک از این بخش ها دارای امکانات و توانمندی ها و قابلیت های خاص است .حمل و نقل مسافر عمومی جاده ای بین شهری متشکل از سه بخش اتوبوسی؛ مینی بوسی و سواری کرایه است که با سرمایه گذاری بخش خصوصی بیش از 98 درصد غیر دولت و با هدایت و نظارت اداره کل حمل و نقل و پایانه های استان ایلام فعالیت دارند . \r\n\r\n مهرداد جهانی امروز در گفت وگو با خبرنگار فارس در ایلام اظهار داشت: تعداد شرکت ها و موسسات مسافر فعال در سطح استان 53 شرکت - موسسه است و در بررسی انجام شده از کارت هوشمند ناوگان حمل و نقل عمومی 4 هزار و 151 راننده در بخش مسافری مشغول کار هستند و استان ایلام به لحاظ متوسط سنی ناوگان حمل و نقل عمومی در کشور رتبه برتر داراست . \r\n\r\n وی گفت: یک هزار و 656 دستگاه انواع وسیله نقلیه مسافربری شامل 250 دستگاه اتوبوس با عمر 8 سال ، 400 دستگاه با عمر 19 سال و یک هزار و 6 دستگاه سواری با عمر 5/6 سال در حال فعالیت هستند و با استفاده از تسهیلات استانی در سال های گذشته 10 دستگاه اتوبوس vip و 50 سواری کرایه بین شهری به ناوگان حمل و نقل مسافر اضافه شده است . \r\n\r\n بخش کالا در استان ایلام \r\n\r\n مدیر کل حمل و نقل و پایانه های استان ایلام اظهار داشت : سالانه بیش از 95 درصد جابجایی کالا توسط بخش حمل و نقل عمومی جاده ای صورت می گیرد که این بخش نیز دارای قابلیت ها امکانات گسترده ای در سطح کشور است. \r\n\r\n وی گفت :43 شرکت حمل و نقل کالا در حال حاضر در استان فعال هستند و بیش از 3 هزار و 28 دستگاه کامیون با متوسط عمر 9 در استان فعالیت دارند . بیش از 5 هزار و 774 راننده دربخش حمل و نقل بار در استان مشغول هستند. اجرای دوره آموزشی برای مدیران شرکت های کالا ، بازدید میدانی از وضعیت شرکت ها و کنترل وسیله نقلیه و بارنامه در جاده از برنامه های این اداره کل در بخش حمل و نقل کالا بوده است . \r\n\r\n اقدامات سازمان در بخش ایمنی در راستای افزایش ناوگان حمل و نقل عمومی \r\n\r\n جهانی اظهار داشت : بحث ایمنی از جمله مسائلی است که در صنعت حمل و نقل از اهمیت شایانی دارد و نباید ایمنی فدای سرعت و روان سازی شود بحث سلامت رسیدن بار و مسافر به مقصد ، بحث اضافه تناژ ، آموزش و .... همه بعنوان شاخصه های هستند که غفلت از آنان چالش های زیادی را فرا روی این صنعت قرار خواهد داد. \r\n\r\n وی گفت : این سازمان اقداماتی در زمینه افزایش ایمنی در ناوگان حمل و نقل عمومی و کاهش تصادفات جاده ای انجام داده که شامل برگزاری 40 هزار نفر ساعت دوره های آموزشی برای مدیران ، متصدیان و رانندگان بخش حمل و نقل عمومی ، شناسایی نقاط حادثه خیز در محورهای مواصلاتی استان ، رسیدگی به بیش از 500 مورد تخلف جاده ای ، نصب 18 دستگاه دوربین نظارتی تصویری و ثبت سرعت در راه های استان ، نصب 20 دستگاه تردد شمار و تجهیز پاسگاه های پلیس راه به دوربین های کنترل سرعت ، ایمن سازی، بهسازی جاده ها و فرهنگ سازی در راستای رعایت قوانین و مقررات رانندگی و رعایت حقوق مسافر است. \r\n\r\n وی افزود: این آموزرش ها با پخش فیلم ها آموزنده از سیمای مرکز ایلام انجام شده است که ماحصل کل اقدامات انجام شده کاهش تصادف جاده ای و کسب رتبه اول تصادفات روستایی و رتبه دوم کاهش تصادفات شهر در کشور منجر شده است . \r\n\r\n ارائه خدمات مطلوب در جابجایی مسافران \r\n\r\n مدیر کل حمل و نقل و پایانه های ایلام در رابطه با ارائه خدمات مطلوب در زمینه جابجایی مسافران گفت: سفری راحت و ایمن و در اختیارگرفتن وسایل نقلیه عمومی از حقوق مسافران است. \r\n\r\n وی افزود: اقدامات خوبی در سال های اخیر در بخش حمل و نقل استان انجام شده از جمله، نوسازی ناوگان حمل و نقل عمومی بویژه ناوگان مسافری با هدف ارتقاء سطح خدمات و ایمنی عبور مرور و فرایند خروج ناوگان فرسوده و ورود ناوگان، تجهیز تمام شرکت ها و موسسات مسافربری به نرم افزار صدور بلیط وضعیت و کارت خوان، تجهیز شرکت ها مسافربریی اتوبوسی به سامانه فروش اینترنتی بلیت، توزیع بروشور و فرم نظر سنجی بین مسافران حمل و نقل برون شهری ، رسیدگی به شکایات مسافران ، راه اندازی پیامک 3000143 و تشکیل دفاتر حمل ونقل روستایی به تعداد 7 دفتر ، و ساماندهی 2 هزار دستگاه ناوگان حمل و نقل روستایی و واگذاری 25 دستگاه وسیله نقلیه وینگل دو کابین در سال 93 متقاضیان روستایی جهت ارائه خدمت مطلوب به مسافران است . \r\n\r\n آرامش و ارائه خدمات به مسافران با حمل و نقل عمومی \r\n\r\n مدیرکل حمل و نقل و پایانه های استان ایلام با تأکید بر اینکه سفر ایمن و راحت توأم با نشاط و احترام متقابل حق مسافر است، گفت: در این خصوص شرکت ها و موسسات مسافربری ملزم به نظارت بر عملکرد رانندگان تحت پوشش خود در خصوص خدمت رسانی هرچه مطلوب تر به مسافران بر اساس آیین نامه ها و بخشنامه های صادره و به ویژه الزام آنها به سوار و پیاده کردن مسافران در پایانه های عمومی و سایر محل های تعیین شده هستند. \r\n\r\n جهانی با بیان اینکه در سال های اخیر سطح خدمات در بخش حمل و نقل عمومی از رشد کیفی بالایی برخوردار بوده است، افزود: ناوگان مسافری در این بخش توسعه کیفی یافته و تمامی ناوگان به سیستم گرمایش و سرمایش مجهز شده اند. در راستای ارتقاء خدمات به مسافران، آموزش رانندگان و مهمان داران بخش از دیگر اقدامات است؛ این مهم سبب افزایش بهره وری و ایمنی حمل و نقل جاده ای و تامین رفاه حال مسافران را فراهم می آورد . \r\n\r\n وی افزود: به صراحت می توان گفت که با نوسازی های اخیر و افزایش تعداد اتوبوس های VIP در سیستم حمل و نقل برون شهری، نه تنها مردم در سفرهای جاده ای خسته نمی شوند بلکه وجود اتوبوس های مدرن و مجهز سفرهای بین شهری را لذت بخش تر کرده است. در حال حاضر ناوگان حمل و نقل عمومی جاد ه ای در شرایط مطلوبی قرار دارد و نوسازی که در بخش ناوگان حمل و نقل برون شهری انجام گرفته بسیار مناسب و در حد قابل قبولی است. \r\n\r\n این مسئول اضافه کرد: تمامی بسترهای لازم را برای سفری ایمن، راحت و با آرامش خاطر برای مسافران فراهم شده و امیدواریم بتوان نیازهای مسافر را در سفر با ناوگان عمومی بین شهری کاملاً فراهم کرد. \r\n\r\n رقابت پذیری جهت ارائه خدمات برتر به مسافران شرکت های مسافری \r\n\r\n مدیر کل حمل و نقل و پایانه های استان ایلام با اشاره به رقابت بین شرکت های تعاونی برای جلب مشتری، گفت: هدف این است که رقابت ها سالم باشد تا نتیجه آن ارایه خدمات بهتر به مسافران باشد؛ بسیاری از شرکت ها در ارایه خدمات نوین به مسافران پیشگام بوده اند و در این راستا توفیق زیادی داشته اند، این امر سبب شده است تا شرکت هایی که با دلالی و جار زدن در پایانه ها به جذب مسافر اقدام می کردند رشد نکنند. در حال حاضر شرکت هایی که خدمات بهتر و سرویس مطلوب تر به مسافران می دهند و از فناوری های نوین در ارایه بلیت استفاده می کنند مشتریان بیشتری جذب می کنند؛ این روند به تدریج موجب حذف دلالی و جارچی گری در پایانه ها خواهد شد و شرکت های به کار گیرنده دلال و جارچی را به ارایه خدمات نوین سوق خواهد داد. \r\n\r\n وی گفت : در راستای تامین امنیت، آسایش و رفاه هر چه بیشتر مسافران در سفرهای بین شهری، به شرکت های حمل و نقل مسافر ابلاغ شده است در تأیید سلامت فنی وسایل نقلیه مسافربری قبل از سفر دقت کافی داشته باشند. نظارت بر فعالیت شرکت های حمل و نقل توسط نماینده های این اداره کل در دفاتر مدیریت حمل و نقل مسافر مستقر در پایان های مسافربری انجام می شود؛ تشکل ها نیز بر فعالیت شرکت های زیر مجموعه خود نظارت کافی دارند. \r\n\r\n نحوه نظارت بر فعالیت رانندگان و عملکرد شرکت های حمل ونقل مسافر و کالا \r\n\r\n مدیر کل حمل و نقل و پایانه های استان ایلام بابیان این مطلب نظارت بر فعالیت شرکت های حمل و نقل توسط نماینده های این اداره کل در دفاتر مدیریت حمل و نقل مسافر و پایانه های بار مستقر انجام می شود و تشکل ها نیز بر فعالیت شرکت های زیر مجموعه خود نظارت کافی دارند گفت : بازدید از شرکت های مسافری و باری با هدف ارائه خدمات حمل و نقل مطلوب به مشتریان از اقدماتی است که توسط این اداره کل انجام می شود . وی افزود : نظارت های سیستمی و مستمر بارنامه ها و صورت وضعیت های صادره شده که بر اساس دسورالعمل ها ونرم افزارهای مورد استفاده شده بررسی می شوند و عمل کرد شرکت ها بر اساس آن مورد ارزیابی قرار می گیرند . \r\n\r\n وی تصریح کرد: برای نظارت بر عمل کرد رانندگان ، اولا به شرکت های مسافری تاکید شده رانندگانی که می خواهند در بخش حمل و نقل مسافر و کالا فعالیت کنند باید گزنیش شده باشند و تحصیلات بالای برخوردار باشند و با نظرسنجی از مسافران و رسیدگی به شکایات نحوه خدمات رعایت حقوق مسافران از سوی رانندگان مورد ارزیابی قرار می گیرد . \r\n\r\n وی یاد آور شد: نقش اداره کل حمل و نقل و پایانه های ایلام در این بخش صرفاً سیاستگذاری، مدیریت و نظارت بر حمل و نقل مسافر و کالا است . \r\n\r\n وضعیت زیر ساخت ها در استان ایلام \r\n\r\n مدیر کل حمل و نقل و پایانه های استان ایلام ، ضمن تاکید بر اهمیت وجود زیر ساخت های حمل و نقل همچون پایانه های بار ، پایانه های مرزی ، تیر پارک ها و مجتمع های خدماتی – رفاهی بین راهی در کاهش سوانح رانندگی گفت : جذب و تشویق بخش خصوصی به سرمایه گذاری در ساخت مجتمع های خدماتی – رفاهی در حاشیه راه های استان یکی از مهم ترین محورهای برنامه ریزی این اداره کل به منظور ساماندهی تاسیسات خدماتی – رفاهی در جاده ها و فراهم آوردن زمینه های ایجاد هرچه بیشتر رفاه عمومی برای مسافران و رانندگان بخش حمل و نقل عمومی است . وی تصریح کرد: در حال حاضر 9 واحد مجتمع خدماتی – رفاهی بین راهی در محورهای مختلف استان مورد بهره برداری قرار گرفته است و همچنین برای 8 مجتمع خدماتی – رفاهی موافقت اصولی صادره شده است. وی افزود: هم اکنون در استان سه پایانه مسافری ، یک پایانه بار ، یک پایانه مرزی و 6 پاسگاه پلیس راه دراستان فعال هستند . \r\n\r\n وی خاطر نشان کرد: وجود عتبات عالیات در کشور عراق و همچنین بارگاه ثامن الحج حضرت امام رضا(ع) و حضرت معصومه (س) ایران یکی از عمده دلایل حجم تردد مسافران ایران و عراق است شور و شوق وافر شیعیان یرای زیارت بارگاه ملکوتی سالار شهیدان حضرت اباعبدالله الحسین (ع) و سایر اماکن مقدسه ای که در این کشور وجود دارند باعث شده سرمایه گذاران توانمند جهت سرمایه گذاری در بخش های مختلف حمل و نقلی نظیر احداث مجتمع های خدماتی و رفاهی بین راهی رغبت بیشتری داشته باشند. \r\n\r\n همکاری و تعامل تشکل های صنفی حمل ونقل دراستان ایلام \r\n\r\n مدیرکل حمل ونقل و پایانه های استان ایلام اظهار داشت : تشکل های صنفی حمل ونقل استان ایلام همکاری مطلوبی با اداره کل حمل و نقل و پایانه ها دارند و در حال حاضر بسیاری از امور تصدی گرایانه مانند صدور کارت هوشمند ناوگان و رانندگان ، سالن های اعلام بار و نوبت دهی ، بررسی صورت وضعیت و بارنامه ، بررسی شکایت مسافران ، تاسیس شرکت های حمل ونقل روستایی و ... به آنها واگذار شده است . همچنین این تشکل ها در کمسیون های رسیدگی به تخلفات حمل و نقلی حضور موثر داشته و در جلسات هماهنگی کارگروه ارتقای کیفی خدمات دربخش حمل ونقل کالا و مسافر نیز تعامل و همکاری مناسبی دارند . \r\n\r\n وی افزود : همکاری این اداره کل نیز با سایر دستگاه های همکار بسیار خوب است بطوری که تلاش ها و کارهایی که از سوی ادارات و ارگان های مرتبط با ایمنی سفر در سطح استان انجام شده است ، کاهش آمار تصادفات و کسب رتبه دوم کشوری را در پی داشته است . \r\n\r\n استفاده از ظرفیت های رسانه ای در زمینه ارتقای فرهنگ ترافیکی بین هموطنان \r\n\r\n جهانی بابیان اینکه تاکیدات مقام معظم رهبری در حوزه فرهنگ نشان از اهمیت و جایگاه و تاثیر گذاری حوزه فرهنگ بر سایر فعالیت های دیگر است ادامه داد: نامگذاری سالجاری از سوی مقام معظم رهبری به عنوان فرهنگ و اقتصاد وظیفه خطیری را بردوش همگان نهاده است تا با استفاده از این فرصت و ظرفیت بخشی از مشکلات جامعه و کشور در حوزه های مختلف مرتفع شود. \r\n\r\n جهانی با یادآوری تأثیر حمل و نقل در شاخصه های اقتصادی جامعه خاطرنشان کرد : استفاده شهروندان از ناوگان حمل و نقل عمومی علاوه بر صرفه جویی در هزینه های خانوار در کاهش مصرف سوخت ، روان شدن بار ترافیکی، کاهش آلودگی هوا و حتی ایجاد ارتباط و صمیمیت در بین مردم و مراوداتی که از همسفر شدن با یکدیگر دارند بسیار مهم و تاثیر گذار است. \r\n\r\n مدیر کل حمل و نقل و پایانه های استان ایلام تصریح کرد: نقش رسانه ها و میزان نفوذ آنها در ساخت فرهنگی جوامع بر کسی پوشیده نیست. برخی از نظریه پردازان ارتباطات معتقدند امروز جهان در دست کسی است که رسانه ها را در اختیار دارد و تاثیر شگرف رسانه ها در شکل دهی به افکار عمومی باعث شده است اهمیت رسانه ها تا این حد مورد توجه قرار گیرد. \r\n\r\n جهانی در ادامه نقش دستگاه های مرتبط به حوزه فرهنگ از جمله آموزش و پرورش ، اداره فرهنگ و ارشاد اسلامی ، مراکز آموزش عالی، رسانه ها و ... در خصوص نهادینه سازی فرهنگ استفاده از ناوگان حمل و نقل در بین مردم را مهم و بی بدیل توصیف کرد و افزود: سازمان حمل و نقل و پایانه های ایلام با توجه به محدودیت امکانات و منابع به تنهایی قادر نیست که فرهنگ استفاده از ناوگان حمل و نقل را در جامعه بسط و گسترش دهد لذا این امر نیازمند عزم همگانی و مشارکت فعالانه سایر دستگا های متولی امر فرهنگ است. \r\n\r\n وی افزود: البته سازمان حمل و نقل و پایانه های ایلام در این خصوص اقدامات نظیر بخش فیلم های آموزشی در زمینه رعایت حقوق مسافر ، توزیع بروشور های اطلاع رسانی درسطح مدارس استان ، برقراری ارتباط مناسب با صدا و سیما و مطبوعات استانی با هدف مصاحبه رادیو و تلویزیونی ، احداث پارک های ترافیک ، اجرای برنامه های ارتقای ایمنی ویزه عابران پیاده و راکبان موتورسیکلت ، اجرای طرح ایمن سازی مدارس حاشیه راه ها و دریافت نظرات مردم از طریق فرم های نظرسنجی در زمینه تشویق مسافرین و استفاده کننده از وسایل حمل و نقل عمومی در مقایسه با وسایل شخصی انجام داده است. \r\n\r\n نقش مرکز مدیریت راه های استان در نظارت عالیه بر امور حمل و نقل جاده ای \r\n\r\n جهانی مدیرکل حمل و نقل و پایانه های استان ایلام اظهار داشت: توسعه حمل و نقل و استفاده از دانش فنی، تکنولوژی و فناوری های جدید در رشد حمل و نقل که زیربنای توسعه است نقش اساسی دارد. \r\n\r\n وی گفت: درحال حاضر صنعت حمل و نقل روز به روز به فناوری جدید مجهز می شوند و باید در انتخاب صحیح و اصولی سیستم حمل و نقل یکی از عوامل مهم و تاثیرگذار در کاهش سوانح و تصادفات است بیشتر توجه شود . \r\n\r\n وی به نصب دوربین های نظارت تصویری در جاده های ایلام اشاره کرد و یادآور شد: تعداد 24 دوربین نظارت تصویری و ثبت سرعت در جاده های استان نصب و مورد بهره برداری قرار گرفته است . \r\n\r\n وی یاد آورشد : آمار تردد وسایل نقلیه در شش ماه سالجاری در 22 محور استان که مجهز به دستگاه های تردد شمار هستند 8 میلیون 348 هزار 889 تردد بوده است. \r\n\r\n وی تصریح کرد: استفاده از این سیتم هوشمند نقش موثری درتوانمندی مدیریتی و کاهش تلفات جاده ای دارد . \r\n\r\n اقدامات انجام شده برای امور رفاهی ومعیشتی رانندگان \r\n\r\n مدیرکل حمل و نقل و پایانه های استان ایلام اظهار داشت: بیش از 98 درصد حمل ونقل و جابه جایی ها در استان توسط بخش حمل ونقل جاده ای انجام می شود و با توجه به این حجم عظیم جابه جایی توسط این بخش و تاثیر آن در ایجاد حمل و نقل اقتصادی ، روان و ایمن ، لازمه تحقق این نوع حمل ونقل ، داشتن منابع انسانی مطلوب و رانندگان سالم و دارای امنیت خاطر در بخش حمل ونقل است . \r\n\r\n وی افزایش مهارت ها و دانش رانندگان ، توجه به سلامت رانندگان و تامین رفاه این قشر را از جمله برنامه های این اداره کل ذکر کرد و اظهار داشت: طرح بیمه تکمیلی رانندگان به عنوان اقدامی ارزشمند و مدیریت خطراتی نام برد که رانندگان همواره در طول راه های کشور با آنها مواجه بودند که با تحت پوشش قراردادن رانندگان بخش حمل ونقل کالا ، امنیت روانی رانندگان بیش از پیش تامین شده و با آسودگی بیشتری در چرخه اقتصاد کشور فعالیت می کنند. \r\n\r\n وی اضافه کرد : برای رفاه حال رانندگان امور مربوط به رانندگان از قبیل صدور ، تمدید و تعویض کارت هوشمند به انجمن ها و شرکت ها واگذارشده است همچنین با هدف افزایش اطلاعات و مهارت دست اندرکاران بخش حمل و نقل جاده ای و ارتقای سطح خدمات دوره های آموزشی برای رانندگان بخش حمل و نقل کالا برگزار شد و این دوره های آموزشی شامل آموزش بدو خدمت و ضمن خدمت ، اخلاق حرفه ای ، قوانین و مقررات رانندگی ، مهار ایمن بار ، امداد و نجات جاده ای و حمل بارهای عادی و ترافیکی ویژه رانندگان بوده است . \r\n\r\n تردد زائران اربعین حسینی از پایانه مرزی مهران \r\n\r\n جهانی مدیر کل حمل ونقل و پایانه های استان ایلام اظهار داشت : در ایام اربعین سرو و سالار شهیدان حسین ابن علی (ع) استان ایلام و در راس آن شهر مهران و پایانه مرزی مهران شلوغ ترین روزهای خود را سپری کردند چرا که در خروجی پایانه مرزی مهران بیش از یک میلیون نفر تردد داشته است . تردد این میزان زائر در مقایسه با جمعیت کل استان ایلام که 500 هزار نفراست حیرت آور است و البته مردم با جان و دل از زائران پذیرای کردند. \r\n\r\n وی گفت : ظرفیت پایانه مرزی مهران برای خدمات دهی به 20 هزارنفر مسافر بطور شبانه روزی طراحی و ساخته شده است و این درحالی است که ما در ایام اربعین حسینی (ع) روزانه شاهد تردد بیش از 100 هزار نفر از پایانه مرزی بودیم و همین امرباعث مشکلاتی برای زائران شده بود تا با کندی از مرز خارج شوند . البته تمهیدات و هماهنگی های لازم بین دستگاه های مربوطه برای تسهیل تردد زوار در مرز مهران اندیشیده شده بود و اقداماتی نظیر اضافه کردن گیت های گذرنامه به 46 گیت و تجهیز سیستم رایانه ای برای تسهیل درعبور و مرو تردد زائران انجام شده بود . \r\n\r\n وی ادامه داد: برنامه ریزی برای اسکان زوار درپایانه مرزی مهران در نظر گرفته شده از جمله سایبان استراحتگاه مسافران دراختیار شهرداری منطقه 5 تهران قرار گرفت و با تکمیل کردن آن در بطور شبانه روز بیش از 5000 نفر زائر درآن استراحت و ازآنها پذیرای می شد. همچنین بیش از 5 ایستگاه صلواتی در محوطه پایانه مرزی مهران مستقر و بطور شبانه روزی به زائران خدمات رسانی و پذیرای می کردند . بیش از 700 دستگاه اتوبوس بین شهری از سوی شهرداری منطقه 5 تهران و وزارت کشور در پایانه مرزی مهران مستقر و کار جابجایی زائران از شهر مهران به داخل پایانه مرزی مهران و به کربلا انجام می دادند و این سازمان با دراختیار قرار دادن سایت تجاری پایانه مرزی مهران به شهرداری منطقه 5 تهران برای استراحتگاه کارگران و رانندگانی که بطور شبانه روز به زائران خدمات دهی می کردند. \r\n\r\n جهانی تصریح کرد: برپایی یک اردوگاه ازسوی سپاه پاسداران برای اسکان 5000 هزار نفر زائر و پارکینگ وسایل نقلیه اتوبوسی در جنب پایانه مرزی مهران و همچنین قراردادن پایانه صدف بعنوان محلی برای مستقر شدن اتوبوس ها جهت انتقال زائران دربرگشت ازدیگر اقداماتی بوده که درایام اربعین حسینی انجام شده است . 2 هزار و 500 دستگاه اتوبوس بطور شبانه روزی کارجابجایی زائران به نقاط مختلف کشور انجام می دادند و در ایام اربعین حسینی (ع) مسئولان کشوری، لشکری و استانی بطور شبانه روز با حضور در پایانه مرزی مهران از نزدیک درجریان تردد زائران قرار می گرفتند و جلسات زیادی در سالن پایانه مرزی مهران جهت رفع مشکلات زائران برگزار می شد . \r\n\r\n انتهای پیام/2246
5,صدور 36 فقره جواز تاسیس واحدهای تبدیلی و تکمیلی کشاورزی در سمنان \r\n رحمت الله کاشی امروز در گفت وگو با خبرنگار خبرگزاری فارس در سمنان گفت: برآورد شده برای احداث این واحدهای فرآوری بخش کشاورزی، بیش از 834 میلیارد ریال سرمایه گذاری ثابت شود و برای شروع فعالیت و تولید نیازمند بیش از 296 میلیارد ریال تسهیلات سرمایه در گردش هستیم. \r\n\r\n وی اضافه کرد: تولید سالانه این واحدهای صنایع کشاورزی حدود 200 هزار تن است و بیش از 243 هزار تن مواد خام نیز جذب می کنند. \r\n\r\n مدیر صنایع کشاورزی سازمان جهاد کشاورزی استان سمنان افزود: همچنین برآورد شده با شروع تولید و فعال سازی کامل واحدها برای 853 نفر شغل ایجاد شود. \r\n\r\n کاشی خاطرنشان کرد: جوازهای صادر شده 15 مورد در حوزه زراعی، 10 فقره در بخش باغی و 11 مورد نیز در حوزه دام و طیور به منظور احداث واحدهای فرآوری در همه شهرستان های تابعه صادر شده است. \r\n\r\n انتهای پیام/2249/ز10
5,وزیر کشاورزی کردستان عراق به ایران سفر می کند \r\n به گزارش خبرگزاری موج ،در راستای گسترش و ارتقاء همکاری های کشاورزی، دامی و شیلاتی با کشورهای دارای پتانسیل بالفعل و بالقوه صادرات محصولات تولیدی بخش کشاورزی و صدور خدمات فنی و همچنین جهت گیری کشور برای توسعه همکاری ها با کشور های همسایه، عبدالستار مجید قادر وزیر کشاورزی و منابع آبی اقلیم کردستان عراق و به همراه معاونین این وزارت در بخش های مختلف کشاورزی از جمله دامپزشکی ، مدیر زراعت و کشاورزی ، امور سدسازی، امور تسویه و تملیک به منظور بازدید و دیدار با مدیران ارشد وزارت جهاد کشاورزی و مذاکره در خصوص زمینه های همکاری، از تاریخ دهم بهمن ماه به مدت چهار روز به جمهوری اسلامی ایران سفر می کنند. \r\n به گزارش روابط عمومی وزارت جهاد کشاورزی،این هیات در این سفر از چند مرکز تولیدات کشاورزی و دامی بازدید خواهند کرد و در ادامه سفر، به استان های همجوار آن اقلیم عزیمت و با مدیران و مسئولین استانی دیدار و از توانمندی های کشور در بخش های مختلف بازدید خواهند داشت.
5,توزیع 4 میلیون لیتر سوخت یارانه ای کشاورزی در میاندورود \r\n شبر موسوی امروز در گفت وگو با خبرنگار خبرگزاری فارس در شهرستان میاندورود از توزیع بیش از 4 میلیون و 570هزار لیتر سوخت یارانه ای در بخش کشاورزی این شهرستان از آغاز سال جاری تاکنون خبر داد. \r\n\r\n وی افزود: در راستای حمایت از تولید کنندگان و بهره برداران بخش کشاورزی، از آغاز سال جاری بیش از 4 میلیون و 570 هزار لیتر سوخت سهمیه ای یارانه ای بین کشاورزان و تولید کنندگان بخش کشاورزی شهرستان میاندورود توزیع شده است. \r\n\r\n مدیر جهادکشاورزی شهرستان میاندورود گفت: از این مقدار بیش از 3 میلیون و 970 هزار لیتر گازوئیل و حدود 600 هزار لیتر نفت بوده است. \r\n\r\n این مسئول با تاکید بر حمایت جهادکشاورزی از تولیدکنندگان موادغذایی دامی و کشاورزی در این شهرستان افزود: این مقدار سوخت سهمیه ای یارانه ای بین واحدهای مرغداری، دامداری، گلخانه و پرورش گل و گیاه، شالیکوبی و صنایع تبدیلی و تکمیلی بخش کشاورزی این شهرستان توزیع شده است. \r\n\r\n موسوی در پایان گفت: از این مقدار سوخت یارانه ای بیش از 2 میلیون و 163 هزار لیتر گازوئیل در بخش ماشین آلات کشاورزی در این شهرستان توزیع شده است. \r\n انتهای پیام/86021/ح10
5,ضرورت افزایش سرمایه گذاری در بخش کشاورزی زنجان \r\n سعید ادیب امروز در گفت وگو با خبرنگار فارس در زنجان اظهار کرد: کاهش قیمت نفت و تحریم در زمینه صادرات نفتی می تواند فرصتی برای بخش های سودآور دیگری همچون بخش کشاورزی باشد. \r\n\r\n وی تصریح کرد: بخش کشاورزی به واسطه تولید انواع محصولات کشاورزی و همچنین صادرات محصولات مختلف به ویژه محصولات باغبانی به سایر کشورها می تواند نقش تعیین کننده ای در تامین امنیت غذایی و ارز مورد نیاز کشورمان داشته باشد. \r\n\r\n مدیر باغبانی جهادکشاورزی استان زنجان موفقیت در صادرات محصولات کشاورزی را منوط به ایجاد زیرساخت های قوی در بخش تولید دانست و عنوان کرد: این زیرساخت ها می تواند آموزشی، فنی، اقتصادی و یا زیرساخت های لازم در زمینه بازار محصولات کشاورزی باشد. \r\n\r\n این مسئول خاطرنشان کرد: در راستای نیل به اهداف مورد نظر در زمینه صادرات محصولات کشاورزی لازم است نسبت به حمایت از تشکیل شرکت های بخش خصوصی بیش از پیش اقدام شود. \r\n\r\n ادیب با بیان اینکه شرکت های بخش خصوصی در زمینه توسعه صادرات محصولات کشاورزی به عنوان متولی اصلی کار به حساب می آیند، افزود: دولت نمی تواند صادر کننده خوبی در هیچ کجای دنیا باشد. \r\n\r\n وی بیان کرد: فراهم کردن زیرساخت های فنی به منظور افزایش صادرات در بخش کشاورزی در شرایطی محقق می شود که سرمایه گذاری های مناسب و مطلوبی در این بخش صورت گیرد. \r\n\r\n مدیر باغبانی جهاد کشاورزی استان زنجان اظهار کرد: متاسفانه در طول تاریخ کشورمان و همینطور استان زنجان به سرمایه گذاری در بخش کشاورزی کمتر بها داده شده و اقدامی اساسی در این زمینه صورت نگرفته است. \r\n\r\n این مسئول تصریح کرد: سرمایه گذاری های صورت گرفته در بخش کشاورزی در نقاط مختلف کشورمان از جمله استان زنجان بسیار ناکافی، غیر پایدار، احساسی و سیاسی بوده است. \r\n\r\n ادیب گفت: در زمینه سرمایه گذاری های آموزشی پر کردن خلاء بین میانگین عادی تولید در بخش کشاورزی و میانگین کشاورزی نمونه یکی از اصالت های اصلی دولت خواهد بود. \r\n\r\n انتهای پیام/73010/ر20
5,تکمیل زنجیره تولید راهکاری برای ایجاد ثبات در بازار محصولات کشاورزی \r\n جواد تاراسی امروز در گفت وگو با خبرنگار فارس در زنجان با اشاره به اهمیت تعیین الگوی کشت در بخش کشاورزی اظهار داشت: تدوین الگوی کشت در بخش کشاورزی یکی از برنامه های مهم و اساسی وزارت جهاد کشاورزی در کشورمان و همین طور سازمان جهاد کشاورزی در استان زنجان است. \r\n\r\n وی با بیان اینکه در رابطه با الگوی کشت در بخش کشاورزی مشکلات و کمبودهای فراوانی در کشورمان وجود دارد که که به منظور حل این مشکلات برنامه های مختلفی در نظر گرفته شده است،افزود:عوامل مختلفی در الگوی کشت در بخش کشاورزی اثرگذار است که خرید تضمینی محصولات از جمله این عوامل به شمار می رود. \r\n\r\n معاون برنامه ریزی جهاد کشاورزی استان زنجان بیان کرد: خرید تضمینی محصولات کشاورزی موضوع مهمی است که اکثر بهره برداران بخش کشاورزی همواره بر این امر تاکید کرده و خواهان خرید تضمینی محصولات کشت شده هستند که این موضوع هنوز در سطح کشورمان عملیاتی نشده است. \r\n\r\n تاراسی با اشاره به کشت انواع علوفه به عنوان نهاده مورد نیاز واحدهای دامداری خاطرنشان کرد: علوفه کاری موجب می شود تا نیاز واحدهای تولید کننده گوشت تامین شده و از این نظر مشکلی وجود نداشته باشد. \r\n\r\n وی ادامه داد: نیاز به کشت برخی از انواع علوفه ها و بذر برخی نهاده ها همچون کنجاله سویا در استان زنجان شدیداً احساس می شود که در این زمینه باید مطالعه اساسی صورت گیرد. \r\n\r\n معاون برنامه ریزی جهاد کشاورزی استان زنجان با بیان اینکه زنجیره تولید در بخش کشاورزی باید تکمیل شود، افزود: این امر نیازمند مطالعه و برنامه ریزی است. \r\n\r\n این مسئول با بیان اینکه تکمیل زنجیره تولید در بخش کشاورزی مزایای فراوانی دارد، گفت: پشتیبانی از واحدهای دامداری بومی، پشتیبانی از دامداری های صنعتی، اطمینان تولید و کاهش هزینه ها از جمله این مزیت ها به شمار می روند. \r\n\r\n تاراسی عنوان کرد: تکمیل زنجیره تولید در بخش کشاورزی همچنین موجب کاهش بالانس های هزینه ای و به عبارتی افزایش و کاهش هزینه ها شده و از استرس های روند تولید می کاهد. \r\n\r\n وی ادامه داد: ایجاد ثبات در بازار محصولات کشاورزی و کاهش نوسانات قیمت از دیگر مزایای مهم ناشی از تکمیل زنجیره تولید در بخش کشاورزی به شمار می رود که امروزه دغدغه بسیاری از بهره برداران محسوب می شود. \r\n\r\n انتهای پیام/73010/ل30
5,کاهش وسعت زمین های کشاورزی گیلان طی سال های اخیر \r\n به گزارش خبرگزاری موج از رشت، محمد علی نجفی امروز در نشست با اعضای کمیسیون کشاورزی اتاق ایران گفت: برای توسعه حقیقی گیلان ناگزیر به تقویت بخش کشاورزی هستیم. \r\n وی با اشاره به اینکه یکی از راهکارهای تقویت بخش کشاورزی ماندگاری منابع آب است گفت: پس از بهر ه برداری از سد مخزنی آیت الله بهجت تکمیل سدهای شفارود و پلرود به جدیت در حال پیگیری است. \r\n وی خاطر نشان کرد: در ماه های آینده ساخت سدهای دیورش رودبار ولاسک شفت نیز آغاز می شود و مراحل مقدماتی اجرای سد دیلمان نیز در حال انجام است. \r\n وی همچنین جلوگیری از تغییر کاربری اراضی و برخورد با زمین خواری را در حمایت از بخش کشاورزی موثر عنوان کرد و گفت: متاسفانه در سالهای اخیر از وسعت زمینهای کشاورزی استان کاسته شده است. \r\n استاندار خاطر نشان کرد: حمایت از خرید محصولات کشاورزی و تنظیم بازار داخلی نیز از خواسته های اصلی کشاورزان است تا برای انجام فعالیت های خود دلگرم باشند. \r\n علی هادی زاده معلم رئیس کمیسیون کشاورزی اتاق ایران نیز در این نشست با اشاره به کشت بالغ بر70 نوع محصول در گیلان گفت: در هیچ استان کشور نمی توانیم به این اندازه تنوع محصولات داشته باشیم، از اینرو در صورت توجه کافی، گیلان به راحتی می تواند قطب اصلی تولید واد غذایی کشور باشد. \r\n محمد حسین شریعتمدار مشاور عالی وزیر جهاد کشاورزی و رئیس مرکز مطالعات کشاورزی و اتاق آب ایران نیز در این نشست گفت: این مرکز از طریق همکاری با استان ها به دنبال آسیب شناسی جدی از چالش های پیش رو در بخش کشاورزی به ویژه در عرصه آب است.
5,محصولات کشاورزی اصفهان بیش از 63 میلیون دلار ارزآوری داشته است \r\n به گزارش خبرگزاری فارس به نقل از روابط عمومی جهاد کشاورزی استان اصفهان، میزان درآمد ارزی محصولات کشاورزی و دامی این استان در هفت ماه گذشته سال جاری 63 میلیون و 447 هزار و 501 دلار بوده است. \r\n\r\n این صادرات شامل خشکبار، فرآورده های دامی، زراعی، فرآورده های صنعتی، گیاهان دارویی و میوه اعلام شده است. \r\n\r\n محصولات زراعی، میوه و محصولات دام بیشترین حجم صادرات کشاورزی استان در هفت ماه گذشته سال جاری را به خود اختصاص دادند. \r\n\r\n انتهای پیام/2301/خ
5,محصولات کشاورزی کشور نیازمند برندسازی است \r\n به گزارش خبرگزاری فارس از شفت، ناصر عاشوری عصر امروز در جمع مدیران این شهرستان با بیان اینکه مشکلات کشاورزی کشور با صادرات برطرف می شود، اظهار کرد: فراهم شدن شرایط صادرات و دستیابی به بازار جهانی موجب رونق چرخه کشاورزی می شود. \r\n\r\n وی کیفیت محصولات کشاورزی در داخل را بسیار خوب دانست و تصریح کرد: با وجود تولید محصولات کشاورزی با کیفیت و مرغوب در کشور، تا کنون برای برند سازی و بازاریابی این محصولات اقدام خاصی صورت نگرفته است. \r\n\r\n نماینده شفت و فومن در مجلس شورای اسلامی با بیان اینکه اکنون رقابت در دنیا اقتصادی است، افزود: دولت باید با فراهم شدن زمینه های لازم برای صادرات و فروش محصولات کشاورزی در بازارهای جهانی، از فرصت ارزآوری و ایجاد ارزش افزوده در این بخش به نحو مطلوب بهره برداری کند. \r\n\r\n عاشوری بر جایگاه ویژه ایران به لحاظ تولید محصولات کشاورزی، لبنیاتی، حبوبات و ... اشاره کرد و گفت: جایگاه ایران در بازارهای جهانی به نسبت تولیدات مرغوب و گسترده ای که دارد ضعیف و غیرقابل قبول است. \r\n\r\n این مسئول درباره دیدار خود با مسئولان بانک کشاورزی گفت: در این دیدار با مدیر عامل و اعضای هیئت مدیره بانک کشاورزی در زمینه های مختلف گفت وگو شد. \r\n\r\n عضو کمیسیون اقتصادی مجلس با بیان اینکه در این دیدار درباره نحوه پرداخت تسهیلات صحبت شد خاطرنشان کرد: باید با پرداخت تسهیلات به تولیدکنندگان محصولات کشاورزی و صنابع بسته بندی محصولات غذایی کمک شود. \r\n\r\n انتهای پیام/84001/ش20
5,ضرورت حمل و نقل محصولات کشاورزی با ناوگان اتاق دار \r\n به گزارش خبرگزاری فارس از عنبرآباد، کوروش جهانبخش ظهر امروز در جلسه ستاد ساماندهی خرید و فروش محصولات کشاورزی این شهرستان اظهار داشت: کشاورزان غذای جامعه را تامین می کنند و همه وظیفه داریم برای رفع مشکل آنها تلاش کنیم. \r\n\r\n مدیرکل پایانه ها و حمل و نقل جنوب کرمان گفت: در جنوب استان کرمان افراد توانمندی وجود و در مباحث تولیدات کشاورزی افراد متخصص وجود دارند که باید از آنها استفاده کنیم. \r\n\r\n وی بیان داشت: تشکل های توانمند در بخش کشاورزی باید تقویت و راه اندازی شود و حمل و نقل محصولات کشاورزی باید با ناوگان اتاق دار صورت گیرد. \r\n\r\n جهانبخش عنوان کرد: مسائل بازاریابی و فروش محصولات کشاورزی یکی از معضلات است که باید برای آن برنامه ریزی شود تا این معضل و مشکل حل شود. \r\n\r\n مدیرکل پایانه ها و حمل و نقل جنوب کرمان ادامه داد: تولیدکنندگان نقش اساسی در اقتصاد دارند و هماهنگی تشکل های صنفی زیر بخش کشاورزی می تواند بخشی از مشکلات را کاهش دهد. \r\n\r\n وی بیان کرد: یکی از راهکارهای ساماندهی دلالان و واسطه های خرید و فروش محصولات کشاورزی است که می تواند در بحث تنظیم بازار کمک کند. \r\n\r\n انتهای پیام/80005/ی20
5,قیمت محصولات کشاورزی جنوب کرمان راهکار اساسی می خواهد \r\n به گزارش خبرگزاری فارس از جیرفت، احمد امینی روش ظهر امروز در نشست برنامه ریزی و بررسی عوامل کاهش قیمت محصولات کشاورزی جنوب کرمان در این شهرستان اظهار داشت: وجود اقلیم های مختلف در جنوب کرمان موجب شده تا در تمام فصول سال تولید محصول های کشاورزی را شاهد باشیم. \r\n\r\n وی با اشاره به آغاز برداشت محصولات گلخانه ای، سیفی و سبزیجات خارج از فصل در منطقه بیان داشت: به دلیل عدم برنامه ریزی صحیح در سال های گذشته محصولات تولیدی برای کشاورزان اقتصادی نیستند و هر سال شاهد مشکلاتی در فروش این محصولات هستیم. \r\n\r\n امینی روش افزود: هر سال با کاهش قیمت محصولات کشاورزی روبه رو هستیم که باید برای رفع آن یک راهکار اساسی اندیشیده شود و این مستلزم همکاری کشاورزان برای راه اندازی تشکل های صنفی است. \r\n\r\n وی با بین اینکه برای رفع مشکل فروش محصولات کشاورزی باید به فکر راهکار طولانی مدت باشیم نه اینکه با بروز مشکل به صورت کوتاه مدت وارد عمل شویم، خاطرنشان کرد: آموزش و ترویج در بحث کشاورزی یکی از اولویت های کاری در منطقه باشد تا کشاورزان به سمت و سوی کشاورزی مدرن و مکانیزه هدایت شوند. \r\n\r\n فرماندار جیرفت تصریح کرد: مشکل بخش کشاورزی در جنوب کرمان در مرحله بعد از تولید محصول است که باید برای فروش و بازاریابی هم یک اقدام مؤثر صورت گیرد. \r\n\r\n امینی روش با بیان اینکه حمل و نقل، قیمت گذاری محصول، بسته بندی و بازاریابی مشکلات پس از تولید محصولات کشاورزی است، افزود: نقش رسانه ها در این راستا مهم است. \r\n\r\n انتهای پیام/80002
5,رعایت استاندارد در تولید محصولات کشاورزی ضروری است \r\n به گزارش خبرگزاری فارس از قزوین، نیازعلی ابراهیمی پاک ظهر امروز در دیدار با محمودرضا طاهری مدیرکل استاندارد استان قزوین اظهار کرد: تأمین و تضمین سلامت غذایی مردم و داشتن استاندارد در تولید مواد غذایی ضروری است. \r\n\r\n وی با اشاره به اهمیت محصول سالم و با کیفیت در بخش کشاورزی افزود: سرلوحه و هدف نهایی تمام حوزه های کشاورزی مبتنی بر سلامت محصولات کشاورزی و تولید محصول سالم و با کیفیت است. \r\n\r\n رئیس سازمان جهاد کشاورزی استان قزوین بر لزوم استفاده از بستر مناسب و موقعیت های این استان بر تولید محصول سالم و ارگانیک در بخش کشاورزی و دامی تأکید کرد. \r\n\r\n ابراهیمی پاک خاطرنشان کرد: یکسری قوانین و مقررات در کشاورزی بر عهده جهاد کشاورزی است و مابقی آن بر عهده اداره کل استاندارد و بهداشت است که باید با تعامل، هماهنگی و همکاری بیشتر بین ادارات مربوطه در راستای تولید محصول سالم برای شهروندان گام های مؤثری برداشت. \r\n\r\n مدیرکل استاندارد استان قزوین نیز عنوان کرد: در بخش کشاورزی که با امنیت و سلامت مردم ارتباط بیشتری دارد، رعایت استانداردها باید با جدیت و اهتمام بیشتری انجام شود. \r\n\r\n محمدرضا طاهری استانداردها را اجباری و تشویقی ذکر کرد و افزود: 7 قلم از محصولات کشاورزی است که مشمول مقررات استانداردهای اجباری هستند که این استانداردها برای حفظ بازارها لازم و ضروری است. \r\n\r\n این مسئول بر لزوم کنترل دقیق و مناسب بر توزیع محصولات ارگانیک و گواهی شده در بین مردم تأکید کرد. \r\n\r\n انتهای پیام/2667/ب20
5,17 میلیون هکتار از اراضی کشور زیر کشت محصولات کشاورزی است \r\n به گزارش خبرگزاری فارس از دشتستان، محمدعلی باغستانی پیش از ظهر امروز در بازدید از اراضی کشاورزی آبپخش اظهار داشت: توسعه کشاورزی در مناطق مختلف کشور مورد توجه و تاکید قرار دارد و با برنامه ریزی انجام گرفته برای ارتقای کیفیت محصولات اهتمام می ورزیم. \r\n\r\n وی افزود: وزارت جهادکشاورزی تاکید بسیار زیادی بر سلامت محصولات کشاورزی دارد و به همین دلیل بازدیدهایی را برای نظارت بر نحوه تولید محصولات و نحوه مصرف سموم و کودهای شیمیایی انجام می دهیم. \r\n\r\n رئیس سازمان حفظ نباتات خاطرنشان کرد: بخش زیادی از اراضی کشاورزی استان بوشهر را بازدید کرده ایم و امیدواریم با تلاش دسته جمعی به اهداف مورد نظر در بخش کشاورزی برسیم. \r\n\r\n باغستانی تصریح کرد: استان بوشهر و شهرستان دشتستان استعدادهای خوبی در حوزه کشاورزی دارند و باید از این اراضی حاصلخیز نهایت استفاده را ببریم. \r\n\r\n وی با اشاره به وضعیت کشاورزی در کشور و میزان مصرف سموم کشاورزی در مزارع و اراضی مناطق مختلف کشور گفت: به طور میانگین در مزارع کشور به ازای هر هکتار حدود 565 گرم سم مصرف می شود و این در حالیست که در سطح جهان در هر هکتار حدود یک هزار گرم سم به کار برده می شود. \r\n\r\n باغستانی با بیان اینکه 17 میلیون هکتار از اراضی کشور زیر کشت محصولات کشاورزی است افزود: امسال برای افزایش بهره وری و همچنین افزایش کیفیت محصولات نهایت توان خود را به کار گرفته ایم. \r\n\r\n انتهای پیام/2451/ح20
5,765 هزار تن تولید محصولات کشاورزی قم در سال است \r\n به گزارش خبرگزاری موج ازقم ،رییس سازمان جهاد کشاورزی قم در گفت و گو با خبرنگاران،اظهارداشت: طبق ابلاغیه وزارت جهاد کشاورزی، قم باید سالانه حداکثر35 هزار تن از کل گندم مصرفی خود را تولید کند. \r\n وی با بیان اینکه کل گندم مصرفی قم در سال بین 120 تا 130 هزار تن است،افزود: سال گذشته حدود 25 هزار تن از گندم مصرفی در درون استان تولید شد، ولی امسال امید می رود که 35 هزار تن تعیین شده از طرف وزارتخانه تولید و در اختیار مصرف کنندگان قرار گیرد. \r\n محمد رضا طلایی با بیان اینکه کل اراضی قابل کشت موجود در استان ،70 هزار هکتار است،افزود: از این مقدار 52 هزار هکتار مخصوص محصولات زراعی مانند،گندم،جو،یونجه و ذرت است، و 18 هزار باقی مانده نیز مربوط محصولات باغی مانند پسته و گیلاس است،که البته هر چند میزان تولید گیلاس رقم قابل توجهی نیست،ولی از عملکرد مناسبی برخوردار است. \r\n طلایی با اذعان به اینکه قم 46 صدم درصد اراضی قابل کشت کشور را دارد،افزود: در مقابل آن 56 صدم درصد تولید محصولات کشاورزی کشور را بر عهده دارد. \r\n وی همچنین میزان تولید محصولات کشاورزی قم به نسبت زمینی که در این استان موجود است را بالا توصیف کرد، و افزود: کل تولید محصولات کشاورزی قم در سال ، 765 هزار تن است، که 468 هزار و 418 تن آن مربوط به محصولات باغی و زراعی است. \r\n طلایی با بیان اینکه قم هفت درصد تخم مرغ و همچنین چهار درصد گوشت قرمز و یک و چهار ،دهم درصد شیر ویک و دو دهم درصد گوشت سفید کشور را تامین می کند ،افزود: از کل محصولات کشاورزی و دامی که در استان تولید می شود یکهزار و 50 تن آن مربوط به آبزیان و 295 هزار تن آن نیز مربوط به محصولات دامی است.
5,میزان صادرات محصولات کشاورزی آذربایجان شرقی 8 درصد افزایش یافت \r\n رئیس سازمان جهادکشاورزی آذربایجان شرقی گفت: در 10 ماهه امسال میزان صادرات محصولات کشاورزی آذربایجان شرقی بیش از 200 میلیون دلار بوده که 8 درصد افزایش نسبت به مدت مشابه سال قبل را نشان می دهد. \r\n\r\n به گزارش ایلنا به نقل از روابط عمومی جهادکشاورزی آذربایجان شرقی، کریم مهری با بیان اینکه یک میلیون و 200 هزار هکتار زمین کشاورزی در آذربایجان شرقی وجود دارد، اظهار داشت: 250 هزار بهره بردار در این استان در زمین های کشاورزی و باغی و دامداری فعالیت می کنند. \r\n\r\n وی افزود: آب مورد نیاز از 130 سد کوچک و بزرگ و چاه های عمیق و نیمه عمیق و قنات ها تامین می شود. \r\n\r\n رئیس سازمان جهادکشاورزی استان با بیان اینکه آذربایجان شرقی در زمینه های مختلف رتبه های برتر کشوری را دارد، افزود: 37 درصد محصولات کشاورزی این استان به سایر استان ها و 5 درصد به کشورهای خارجی صادر می شود. \r\n\r\n وی با بیان اینکه امسال در 10 ماهه اول سال جاری شاهد رشد 8 درصدی در میزان صادرات محصولات به کشورهای خارجی هستیم، اظهار داشت: سالانه 260 میلیون دلار صادرات کشاورزی به خارج از کشور داریم. \r\n\r\n رئیس سازمان جهادکشاورزی استان با بیان اینکه براساس سند تدبیر وتوسعه استان در10 هسته راهکارهای توسعه بخش کشاورزی تهیه شده است، خاطرنشان کرد: این سازمان با اجرای طرح مروجان کشاورزی روستاها را به علم روز کشاورزی مجهز کرده و در زمینه مکانیزاسیون کشاورزی نیز با اعتبار800 میلیاردریال در تامین ماشین آلات اقدام کرده ایم. \r\n\r\n وی با اشاره به تنظیم بازار محصولات کشاورزی توسط این سازمان گفت: با تامین مواد کشاورزی و خریدهای تضمینی و مدیریت تولید اجازه نوسان شدید قیمت ها را در بازار محصولات کشاورزی نداده ایم. \r\n\r\n رئیس سازمان جهادکشاورزی استان با بیان اینکه برای احیای دریاچه ارومیه ستاد مربوطه در 11 شهرستان استان برنامه های مختلفی را اجرا می کند افزود: در تلاش هستیم تا میزان آب ورودی به دریاچه با مشکل مواجه نشود. \r\n\r\n پایان پیام
5,لزوم جلوگیری از صدور محصولات کشاورزی به صورت فله ای \r\n به گزارش خبرگزاری فارس از زنجان، علی رضا اسدالهی امشب در جمع فرهنگیان بازنشسته اظهار داشت: شهرستان خرم دره در کشت لوبیا و تولید کشمش تیزابی در استان زنجان مقام نخست را به خود اختصاص داده است. \r\n\r\n وی افزود: با توجه به کمیت و کیفیت تولید انواع محصولات لوبیا و کشمش تیزابی در خرم دره مدیریت جهاد کشاورزی برای ایجاد کارگاه های بسته بندی محصولات با متقاضیان همکاری خواهد کرد. \r\n\r\n این مسئول گفت: جوانان می توانند با ورود به عرصه فرآوری و بسته بندی محصولات کشاورزی برای خود ایجاد اشتغال کنند. \r\n\r\n مدیر جهاد کشاورزی خرم دره تصریح کرد: در حال حاضر با توجه به تعاملاتی که با کشور ترکیه صورت گرفته قرار است این کشور تولیدات کشاورزی را خریداری و بسته بندی کند، این در حالی است که ما می توانیم با راه اندازی کارگاه های بسته بندی کوچک در منطقه علاوه بر ایجاد اشتغال در بخش کشاورزی اقتصاد را تقویت کنیم. \r\n\r\n اسدالهی در پایان گفت: با توجه به اینکه عمده هزینه ها و تلاش ها در مرحله تولید صورت می گیرد، بهتر است از خروج محصولات به صورت فله ای از کشور با ایجاد کارگاه های بسته بندی جلوگیری شود، چراکه بیشترین سود در مرحله بسته بندی است. \r\n\r\n انتهای پیام/2308/ی20
5,در دی ماه هشت فقره جواز تاسیس صنایع کشاورزی صادر شد \r\n سرویس خبر: \r\n\r\n مدیر صنایع کشاورزی سازمان جهاد کشاورزی استان از صدور 8 فقره جواز تاسیس صنایع فراوری بخش کشاورزی در ماه گذشته خبر داد. \r\n\r\n به گزارش روابط عمومی سازمان جهاد کشاورزی استان سمنان، رحمت الله کاشی گفت: برای احداث این واحد های تبدیلی و تکمیلی بخش کشاورزی بیش از 146 میلیارد ریال سرمایه گذاری ثابت خواهد شد و این واحدها برای تجهیز ،شروع فعالیت و راه اندازی خط تولید به حدود 74 میلیارد ریال سرمایه در گردش نیاز دارند. \r\n\r\n وی افزود: این واحد های فراوری بخش کشاورزی سالانه بیش از 18 هزار تن تولید خواهند داشت و می توانند 30 هزار تن مواد خام و اولیه را نیز جذب کنند. \r\n\r\n مدیر صنایع کشاورزی سازمان جهاد کشاورزی استان یادآوری کرد : این واحد های تبدیلی و تکمیلی بخش کشاورزی در بخش های زراعی، باغی و دام و طیور در شهرستان های دامغان و شاهرود احداث خواهند شد و برآورد می شود با شروع فعالیت آن ها برای 356 نفر شغل ایجاد شود.
