cat_id,train_text
7,تقدیر از دارندگان رتبه های زیر 1000 کنکور در بویین زهرا \r\n به گزارش خبرگزاری فارس از قزوین، حجت الاسلام خطیب امامقلی بعد از ظهر امروز در نشست شورای آموزش و پرورش استان قزوین که در سالن جلسات دفتر استاندار برگزار شد، اظهار کرد: به منظور تلاش در راستای ارتقای آمار موفقیت در آزمون سراسری، همایش کنکور در شهرستان بویین زهرا برگزار و از رتبه های زیر 1000 کنکور سراسری سال 93 در این شهرستان تقدیر شد. \r\n\r\n وی با اشاره به هفته گرامیداشت شوراهای آموزش و پرورش، افزود: آن گونه که از ترکیب شورای آموزش و پرورش برمی آید، مسئولان و دستگاه های مختلف در آن گردهم می آیند تا در حد توان و متناسب با ظرفیت های خود، آموزش و پرورش را در تحقق اهداف، مسئولیت ها، تکالیف و وظایف تعیین شده آن یاری کنند. \r\n\r\n رئیس اداره آموزش و پرورش بویین زهرا ادامه داد: در این شوراها در صورتی که آموزش و پرورش به کمک نهاد دیگری نیاز داشته باشد، به واسطه قرار داشتن استاندار در رأس و ریاست آن، رفع این نیاز تسهیل می شود و استاندار برای رفع نیاز آموزش و پرورش برای این نهادها تعیین تکلیف می کند. \r\n\r\n امامقلی با اشاره به نقش عوامل اجتماعی در موفقیت دانش آموزان در آزمون سراسری تصریح کرد: عوامل اجتماعی به خود دستگاه ها و خانواده ها برمی گردد و همان گونه که مقام معظم رهبری فرموده اند، همه دستگاه ها باید به آموزش و پرورش کمک کنند. \r\n\r\n رئیس اداره آموزش و پرورش بویین زهرا با بیان اینکه آموزش و پرورش مهمترین سرمایه هر جامعه محسوب می شود، خاطرنشان کرد: توجه ویژه به این نهاد در جامعه نهادینه نشده است؛ در حالی که اگر اهمیت آن برای همه مشخص باشد، آموزش و پرورش و در نتیجه جامعه به موفقیت دست می یابد. \r\n\r\n فرماندار تاکستان نیز در این نشست طی سخنانی اظهار کرد: پیگیری مصوبات شوراهای آموزش و پرورش در هر شهرستان وظیفه دبیر شوراست و دبیر وظیفه دارد در صورت انجام نشدن مصوبات از سوی دستگاه ها، مراتب را به فرماندار به عنوان رئیس شورا انتقال دهد. \r\n\r\n ایرج رحمانی توسعه جوامع در تمام زمینه ها را در گرو توجه جدی به آموزش و پرورش دانست و ادامه داد: برای انجام هر کار باید از ظرفیت کمی و کیفی این نهاد بهره جست؛ زیرا امتیازاتی نظیر کمیت آموزش و پرورش را هیچ نهادی در اختیار ندارد. \r\n\r\n انتهای پیام/77011/ش30
7,آموزش قوانین راهنمایی و رانندگی به بیش از 4 هزار دانش آموز مدارس حاشیه راه ها \r\n محمدرضا دشتی زاده امروز در گفت وگو با خبرنگار فارس در ایرانشهر اظهار کرد: اداره کل راه و شهرسازی جنوب سیستان و بلوچستان قوانین راهنمایی و رانندگی را به بیش از چهار هزار دانش آموز مدارس حاشیه راه ها آموزش داد. \r\n\r\n وی ادامه داد: رعایت قوانین راهنمایی و رانندگی اداره کل راه و شهرسازی ایرانشهر اقدام به آموزش و فرهنگ سازی از سنین پایین در مدارس حاشیه راه ها کرده است و این کار را به صورت جدی در اولویت قرار داده است. \r\n\r\n رئیس اداره ایمنی، ترافیک و حریم راه های اداره کل راه و شهرسازی ایرانشهر با بیان اینکه دانش آموزان مدارس حاشیه راه های اکثر شهرستان های جنوب سیستان و بلوچستان آموزش های لازم را در این زمینه فراگرفته اند، گفت: امیدواریم با آموزش بیشتر شاهد کاهش تصادفات در حوزه عابرین پیاده و دانش آموزان باشیم. \r\n\r\n وی تاکید کرد: آموزش این دانش آموزان در سنین کودکی سبب نهادینه شدن فرهنگ ترافیک و رعایت قوانین راهنمایی و رانندگی می شود. \r\n\r\n انتهای پیام/75004/م20
7,کمک مردمی 400 میلیون ریالی به آموزش و پرورش چاروسا \r\n به گزارش خبرگزاری فارس از چاروسا، تورج جاوید در جمع خبرنگاران اظهار داشت: آموزش و پرورش به عنوان ترسیم کننده مسیر پیشرفت کشور باید در راستای تربیت انسان های کارآمد و آینده ساز گام بردارد. \r\n\r\n معاون پرورشی آموزش و پرورش چاروسا بیان کرد: آموزش و پرورش می تواند با تربیت انسان های آگاه، دانا، توانمند، خداشناس و وطن پرست موجبات موفقیت کشور را در همه بخش های صنعتی، تولیدی، سیاسی، فرهنگی و اجتماعی فراهم کند. \r\n\r\n وی افزود: یکی از مهمترین نهادهای تأثیرگذار در تصمیم گیری های هر منطقه در حوزه تعلیم و تربیت و زیرساخت های اساسی رشد و بهبود آموزشی شورای آموزش و پرورش می باشد. \r\n\r\n جاوید با بیان اینکه در تعالیم اسلامی هیچ موضوعی ارزشمندتر از تعلیم و تربیت نیست، اذعان داشت: فراهم کردن زمینه رشد خلاقیت و توانمندی نسل آینده ساز کاری بسیار مهم است و از این رو هر چقدر برای این نهاد سرمایه گذاری شود به همان اندازه و بلکه بیشتر جامعه از منافع آن بهره مند می شود. \r\n\r\n معاون پرورشی آموزش و پرورش چاروسا با تبریک هفته شوراهای آموزش و پرورش ابراز داشت: هفته شوراهای آموزش و پرورش، فرصت بسیار ارزشمندی برای سپاس و قدردانی از خدمات خیران بزرگوار و تلاش های ارزنده و بی وقفه همه فرهنگیان زحمتکش و دلسوز و همچنین، اعضای شورای آموزش و پرورش شهرستان است. \r\n\r\n جاوید تاکید کرد: آموزش و پرورش یک نهاد مردمی است و به همه تعلق دارد بنابراین همه باید در جهت اعتلای نظام آموزش و پرورش همکاری لازم را داشته باشیم. \r\n\r\n وی با اشاره به اینکه در 10 ماه اول سال 93 مبلغ 400 میلیون ریال کمک مردمی به آموزش و پرورش کمک شد، خاطرنشان کرد: رسالت اطلاع رسانی فرهنگ سازی مشارکت و همراهی اولیاء و مربیان از وظایف و عملکرد بسیار خوب رسانه ها بوده که با ترسیم صحیح شرایط موجود مردم را به مشارکت و همراهی تشویق کرده اند و لازم از خیران و کسانی که با آموزش و پرورش همکاری کردند تشکر کرد. \r\n\r\n جاوید در پایان گفت: مبلغ جمع آوری شده در جهت رفع مشکلات آموزشی دانش آموزان هزینه خواهد شد. \r\n\r\n انتهای پیام/82021/ک
7,آینده ایران در دست دانش آموزان امروز است \r\n به گزارش مرکز اطلاع رسانی و روابط عمومی وزارت آموزش و پرورش به نقل از استان فارس، حمیدرضا آذری در آیین جشن سپاس، ویژه دبیران وهنرآموزان دوره متوسطه دوم آموزش و پرورش ناحیه یک شیراز با اشاره به این مطلب، بر اهمیت توجه به نسل امروز تاکید کرد. \r\n\r\n مدیرکل آموزش و پرورش فارس گفت: باید این نگاه در جامعه حاکم شود که آموزش و پرورش، آینده کشور را می سازد. \r\n\r\n آذری باشاره به اینکه هدف آموزش و پرورش تربیت شهروند خوب است گفت: اگر سایر نهادها به کمک آموزش و پرورش بیایند، این امر میسر خواهد شد. \r\n\r\n مدیرکل آموزش و پرورش فارس همچنین با تاکید بر جایگاه رفیع معلم گفت: تازمانی که دغدغه های یک معلم مرتفع نشود، نمی توان از آنان انتظار تحول در جامعه را داشت. \r\n\r\n آذری همچنین با اشاره به اینکه هیچ عمل صالحی بالاتر از کمک به انسان نیست و اینکه این انسان است که جامعه را می سازد، از معلمین خواست تا تمام توان خود را برای توسعه و نشر فرهنگ برتر بین دانش آموزان انجام دهند.
7,اجرای صد درصدی تعهدات سوادآموزی آموزش و پرورش ابهر \r\n به گزارش خبرگزاری فارس از زنجان، مدیر آموزش و پرورش شهرستان ابهر دوشنبه شب در حاشیه مراسم تجلیل از فعالان عرصه سوادآموزی در جمع خبرنگاران اظهار داشت: آموزش و پرورش این شهرستان تعهد خود را در زمینه سوادآموزی را صد درصد اجرایی کرده است. \r\n موسی رضایی با اشاره به اینکه برگزاری جلسات با مدیران مدارس، برگزاری نشست های فرهنگی و آموزش با اولیا از جمله برنامه های آموزش و پرورش ابهر برای کاهش بی سوادان در شهرستان است، ادامه داد: شناسایی و جذب دانش آموزان ترک تحصیلی و جلوگیری از ترک تحصیل دانش آموزان از دیگر فعالیت های این نهاد در راستای انسداد بی سوادی در شهرستان ابهر است. \r\n مدیر آموزش و پرورش شهرستان ابهر با اشاره به اینکه دو دانش آموزان معلول ترک تحصیلی در شهرستان ابهر شناسایی شده است، اضافه کرد: شرایط برای ادامه تحصیل این افراد فراهم شده و این افراد به چرخه آموزش بازمی گردند. \r\n این مسئول با اشاره به اینکه اولیای بی سواد ابهر شناسایی شده اند، تصریح کرد: در پالایش صورت گرفته بیش از 3 هزار ولی بی سواد در شهرستان ابهر شناسایی شده است. \r\n رضایی با اشاره به اینکه آموزش و پرورش ابهر در زمینه پالایش و جذب والدین بی سواد دانش آموزان موفق به کسب رتبه نخست استان شده است، گفت: آموزش و پرورش در زمینه پالایش و جذب موفق کسب امتیاز صد درصدی شده است. \r\n وی اضافه کرد: آموزش و پرورش در هر سه سوادآموزی، انتقال و تحکیم به صد درصد تعهدات خود عمل کرده است. \r\n انتهای پیام/73009/ی20
7,به تنهایی قادر به حل تمام مشکلات آموزشی نیستیم \r\n وزیر آموزش و پرورش گفت: آموزش و پرورش در دولت یازدهم بر مبنای برنامه حرکت می کند در واقع ما به وضعیت، چالش ها، کمبودها و اولویت های این مجموعه کاملا آگاه هستیم و این آگاهی برای دانستن راه بسیار موثر است. به گزارش ایسنا دکتر علی اضغر فانی در جلسه شورای آموزش و پرورش شهرستان گرمسار با اذعان به اینکه یکی از استراتژی های مهم در آموزش و پرورش کیفیت بخشی به حوزه آموزش است اظهار کرد: در سالهای پیشین تنها به مسئله کمیت در سیستم آموزشی توجه می شد و شمار دانش آموزان تا مرز 19 میلیون دانش آموز نیز پیش رفت اما امروز با 13 میلیون دانش آموز و با توجه به افزایش تجربه آموزشی و ازدیاد امکانات و فضای آموزشی باید توجه ما به استراتژی ارتقای کیفیت آموزشی باشد. فانی تصریح کرد: آموزش و پرورش در دولت یازدهم بر مبنای برنامه حرکت می کند در واقع ما به وضعیت، چالشها، کمبودها و اولویت های این مجموعه کاملا آگاه هستیم و این آگاهی برای دانستن راه بسیار موثر است. وی ادامه داد: با توجه به محدودیت های موجود در بخش منابع و همچنین محدودیتهای زمانی باید ابتدا اولویت ها را مشخص و سپس با برنامه ریزی در این راستا حرکت کنیم. فانی با بیان اینکه همه دولت ها به مساله آموزش و پرورش اهتمام داشته اند، افزود: آموزش و پرورش به تنهایی قادر به حل تمام مسائل و مشکلات آموزشی نیست و برای ارتقا و کیفیت بخشی آموزشی نیازمند همراهی و همفکری همه دستگاه های دولتی و خصوصی هستیم و برای همین منظور یکی از سیاست های جدی در دولت یازدهم توسعه مشارکت در آموزش و پرورش است و برگزاری همین شوراهای آموزش و پرورش نمادی از این توسعه مشارکت است. وی یکی از سیاستهای آموزش و پرورش در دولت یازدهم را جذب نیرو از بوم و استفاده در بوم عنوان و خاطرنشان کرد: با توجه به کمبود نیرو، ساماندهی این قشر هنر است، به طوری که ما در سال تحصیلی 93 با توجه به بازنشستگی 25 هزار کادر معلم و افزایش 200 هزار دانش آموز باز هم آموزش و پرورش را با همان نیروهای قبلی اداره کردیم.
7,بدون مشارکت مردم آموزش و پرورش قادر به انجام برنامه های خود نیست \r\n به گزارش خبرگزاری فارس از دشتستان، اصغر حصیری صبح امروز در دیدار با امام جمعه شبانکاره اظهار داشت: آموزش و پرورش از مهم ترین نهادهای فرهنگی هر جامعه است و رشد و تعالی هر جامعه در این مجموعه شکل خواهد گرفت. \r\n\r\n وی با تاکید بر ضرورت تعامل در جامعه امروزی افزود: تعامل کلید رسیدن به موفقیت در عرصه های مختلف است و آموزش و پرورش استان بوشهر این موضوع را در راس اهداف خود قرار داده است. \r\n\r\n مدیرکل آموزش و پرورش استان بوشهر خاطرنشان کرد: مجموعه آموزش و پرورش استان ضمن تعامل سازنده، آمادگی کامل برای بهره مندی از رهنمودهای راهگشای روحانیت در سراسر استان را دارد. \r\n\r\n حصیری بیان داشت: بدون مشارکت مردمی، آموزش و پرورش قادر به سرانجام رساندن طرح و برنامه های عمرانی و فرهنگی خود نیست و همراهی خیرین نقشی ارزنده در تحقق اهداف و برنامه های آموزش و پرورش دارد. \r\n\r\n وی اضافه کرد: تعامل خیرین مدرسه ساز در توسعه فضاهای آموزشی استان بوشهر تاثیر بسیار خوبی داشته و تاکنون 412 فضای آموزشی توسط خیرین مدرسه ساز به آموزش و پرورش استان بوشهر تحویل شده است. \r\n\r\n مدیرکل آموزش و پرورش استان بوشهر افزود: توسعه مشارکت ها از برنامه های راهبردی وزیر آموزش و پرورش بوده و نگاهی به تعهدات خیرین مدرسه ساز در طول سال های اخیر، بیان گر روند رو به رشد مشارکت خیرین مدرسه ساز در ساخت فضاهای آموزشی و پرورشی در استان بوشهر است. \r\n\r\n حصیری اذعان داشت: با مشارکت خیرین مدرسه ساز تا کنون 412 فضای آموزشی و پرورشی با یک هزار و 680 کلاس درس با اعتباری بالغ بر 114میلیارد تومان احداث و به آموزش و پرورش شهرستان ها و مناطق استان تحویل شده است. \r\n\r\n وی عنوان کرد: توسط خیرین مدرسه ساز در 6 ماه اول سال جاری 14 فضای آموزشی تحویل شده است و تا بهمن سال جاری تعداد 15 مدرسه و فضای آموزشی تحویل آموزش و پرورش خواهد شد. \r\n\r\n مدیرکل آموزش و پرورش استان بوشهر با تشریح پروژه های عمرانی آموزش و پرورش استان بوشهر گفت: 66 فضای آموزشی و پرورشی با فضای 290 کلاس درس و 43 هزار و 544 متر مربع زیربنای ساختمان و بالغ بر 595 میلیارد ریال اعتبار در شهرستان ها و مناطق آموزش و پرورش استان بوشهر در دست اجرا است. \r\n\r\n انتهای پیام/91001/س40
7,آموزش و پرورش در تمام حیطه ها نیاز به کمک های مردمی دارد \r\n سید ضیاء موسوی در گفت وگو با خبرنگار فارس در اصفهان با اشاره به سالروز تصویب قانون تشکیل شوراهای آموزش و پرورش اظهار کرد: با تصویب قانون تشکیل شوراهای آموزش و پرورش در 26 دی ماه سال 1372 در مجلس شورای اسلامی در نظام تعلیم و تربیت کشور تحولی اساسی به وجود آمد. \r\n\r\n وی افزود: هدف شورای آموزش و پرورش جلب مشارکت های مردمی، تامین و تکمیل منابع مادی و بهره گیری از تمام ظرفیت های فکری فرزندان این آب و خاک است. \r\n\r\n مدیر آموزش و پرورش سمیرم تصریح کرد: امروز در شورای آموزش و پرورش اصل بر ارائه گزارش، پاسخ دادن و یا قانع کردن نیست بلکه اساس شوراها تفکر گروهی، درست برنامه ریزی کردن و انجام کار صحیح است. \r\n\r\n وی با اشاره به اجرای طرح تحول بنیادین در نظام آموزش و پرورش ادامه داد: نقش مشارکت مردم در آموزش و پرورش باید نقشی اساسی باشد. \r\n\r\n موسوی با تاکید بر اینکه ماندن بچه ها در خانه خطری کمتر از خیابان گردی نیست، افزود: نقش آفرینی متقابل فرزندان و اولیا در تکمیل هرم نظام تعلیم و تربیت، اصل و اساس کار است. \r\n\r\n وی بر مشارکت مردم با دستگاه تعلیم و تربیت تاکید کرد و گفت: آموزش و پرورش در همه حیطه ها نیاز به کمک های مردمی دارد و نقش مردم در اجرا، نظارت و تکمیل برنامه های آموزش و پرورش بسیار راه گشاست. \r\n\r\n مدیر آموزش و پرورش سمیرم با اشاره به اهمیت جایگاه شورای آموزش و پرورش خاطرنشان کرد: فرماندار به عنوان رئیس شورای آموزش و پرورش، رئیس آموزش و پرورش به عنوان نایب رئیس شورا، امام جمعه و سایر اعضای شورای آموزش و پرورش به عنوان ارکان تصمیم گیری و سیاست گذاری برنامه های آموزش و پرورش در راستای تحقق اهداف شورا فعالیت می کنند. \r\n\r\n انتهای پیام/63016/ی20
7,بخشی از مشکلات آموزش و پرورش ساختاری است/ به آینده آموزش و پرورش خوشبین هستم \r\n به گزارش گروه آموزش و پرورش خبرگزاری فارس ، علی اصغر فانی وزیر آموزش و پرورش در بازدید از دبیرستان امام حسین (ع) واقع در روستای مرتضی گرد در منطقه 19 شهر تهران با حضور در جمع دبیران این دبیرستان اظهار داشت: حضور در جمع دبیران و استماع نظرات و پیشنهادهای معلمان را فرصت مغتنمی می دانم و همواره قدردان زحمات آنها هستم. \r\n\r\n وزیر آموزش و پرورش هدف از بازدید مدارس را تشکر از زحمات معلمان در کلاس های درس بیان کرد و گفت: آموزش و پرورش دارای مشکلات زیادی است که بخشی از آن ساختاری است. \r\n\r\n وی با اشاره به تشتت و پراکندی نیروی انسانی در شهر تهران، تصریح کرد: با افزایش یک پایه به دوره ابتدایی به دنبال نیاز به 48 هزار معلم ابتدایی در کل کشور سامان دهی نیروی انسانی در مقطع ابتدایی را با چالش های عمده ای مواجه کرد که آثار آن در برخی از امور مشاهده می شود. \r\n\r\n فانی خاطرنشان کرد: با وجود تمام مشکلات و تنگناهای پیش رو به آینده آموزش و پرورش خوش بین هستم هرچند که نمی توان تمام مشکلات را یک شبه حل کرد. \r\n\r\n انتهای پیام/
7,تنبیه بدنی به هیچ وجه مورد تأیید آموزش و پرورش نیست \r\n مهدی نوید ادهم، دبیرکل شورای عالی آموزش و پرورش در گفت وگو با خبرنگار آموزش و پرورش خبرگزاری فارس ، اظهار داشت: تنبیه بدنی امری مذموم و قبیح در آموزش و پرورش است و استراتژی مدیران و معلمان تنبیه بدنی نیست. \r\n\r\n وی با بیان اینکه در خصوص عدم تنبیه بدنی در مدارس قانون داریم، افزود: مصوبه خیلی خوبی نیز از سال های قبل در شورای عالی آموزش و پرورش در خصوص عدم تنبیه در مدارس به تصویب رسید. \r\n\r\n نوید ادهم با بیان این نکته که اگر معلمی خطایی انجام دهد با او برخورد می شود و به هیچ وجه تنبیه مورد تأیید آموزش و پرورش نیست، گفت: موضع آموزش و پرورش تنبیه بدنی نیست و فراوانی آن هم به شدت کاهش پیدا کرده است و بسیار اندک است که آموزش و پرورش هم پیگیری کرده و با این موارد برخورد می کند. \r\n\r\n انتهای پیام/
7,110هزار دانش آموز استثنایی در کشور در حال تحصیل هستند \r\n رییس سازمان آموزش و پرورش استثنایی کشور گفت: 110 هزار دانش آموز استثنایی در 7گروه معلولیت، اکنون در 72 هزار مرکز آموزش خاص و حدود 38 هزار مرکز تلفیقی سطح کشور تحصیل می کنند. \r\n\r\n به گزارش ایلنا، ˈمجید قدمیˈ روز سه شنبه در مراسم بهره برداری از 43 پروژه آموزشی خراسان رضوی در محل آموزشگاه استثنایی گرجستانی مشهد افزود: جمعیت کنونی دانش آموزان استثنایی را در سطح کشور 110 هزار نفر است. \r\n\r\n وی تصریح کرد: طبق آمارهای جهانی 10 درصد جمعیت هر کشور با جمعیت عادی تفاوت دارند و حداقل پنج درصد آنها در نظام آموزشی خاص قرار می گیرند. \r\n\r\n معاون وزیر آموزش و پرورش، با اعلام اینکه بسیاری از معلولان به وسیله خانواده هایشان پنهان شده اند و والدین آنان اجازه تحصیل و حضور در جامعه را به آنان نمی دهند. عنوان کرد: مشکلات فرهنگی در جامعه موجب محرومیت کودکان استثنایی و معلول از تحصیل در مراکز آموزش استثنایی می شود. \r\n\r\n پایان پیام
7,لزوم تعادل بخشی به امر آموزش و پرورش \r\n فضل الله کفیل ظهر امروز در همایش سراسری شورا های آموزش و پرورش استان با بیان اینکه 350 هزار دانش آموز در سطح شهرستان اصفهان مشغول به تحصیل هستند، اظهار کرد: 43 درصد از دانش آموزان استان به شهرستان اصفهان اختصاص دارند. \r\n\r\n وی با اشاره به اینکه در شهرستان اصفهان 6 شورای آموزش و پرورش وجود دارد، اضافه کرد: نخستین موضوعی که مورد توجه شورا های آموزش و پرورش است، ماده یک قانون شورا های آموزش و پرورش است. \r\n\r\n فرماندار اصفهان تصریح کرد: ماده یک قانون شورا های آموزش و پرورش مربوط به سه موضوع تحقق مشارکت و نظارت مردم در امر آموزش و پرورش و بهره گیری از تمام منابع و امکانات برای تأسیس، توسعه و تجهیز فضا های آموزشی و پرورشی و تسهیل در فعالیت های اجرایی آموزش و پرورش است. \r\n\r\n وی با تاکید بر اینکه عدم تعادل بین امر آموزش با امر پرورش یکی از معضلاتی است که با آن مواجه هستیم، ادامه داد: برنامه ریزی های لازم برای ایجاد تعادل و توازن در این حوزه باید انجام شود اما به این موضوع توجهی نشده است. \r\n\r\n کفیل با بیان اینکه تعادل بخشی به امر آموزش و پرورش باید در دستور کار مسئولان قرار بگیرد و تحقق این موضوع امری مهم و ضروری است، تاکید کرد: شاخصه های آموزش و پرورش در بخش های مختلف باید شناسایی شود و خانواده ها یکی از شاخصه های مهم برای امر آموزش و پرورش هستند. \r\n\r\n وی با اشاره به اینکه فرهنگ توجه به موضوع آموزش در سطح جامعه گسترش پیدا کرده است، افزود: این موضوع بسیار مهم و ضروری است. \r\n\r\n فرماندار اصفهان با تاکید بر اینکه همیشه موضوعاتی که نیاز به فرهنگ سازی دارد به آموزش و پرورش سوق داده می شود، گفت: همیشه مشکلاتی مانند اعتیاد، مواد مخدر و موارد دیگر برای فرهنگ سازی به حوزه آموزش و پرورش سوق داده می شود. \r\n\r\n وی با بیان اینکه حوزه آموزش و پرورش را باید متوازن و متعادل کنیم، اظهار کرد: در قانون شورا های آموزش و پرورش به موضوع بهره گیری از تمام منابع و امکانات تأکید شده است. \r\n\r\n کفیل با اشاره به اینکه بودجه ها و اعتبارات دولتی برای رسیدگی به وضعیت آموزش و پرورش محدود است، ادامه داد: دولت باید نگاه ویژه ای به امر آموزش و پرورش داشته باشد و به آموزش و پرورش همانند حوزه بهداشت و سلامت توجه کند. \r\n\r\n وی با تاکید بر اینکه اولویت نخست ما در شهرستان اصفهان بحث آموزش و پرورش است، تصریح کرد: ما باید در حوزه آموزش و پرورش به سوی استفاده از مشارکت های مردمی برویم تا حوزه آموزش و پرورش تقویت شود. \r\n\r\n فرماندار اصفهان با بیان اینکه باید برای استفاده از مشارکت های مردمی در حوزه آموزش و پرورش برنامه تعریف شود، اضافه کرد: تعادل و توازن ایجاد کردن در حوزه آموزش و پرورش امری مهم و ضروری است. \r\n\r\n انتهای پیام/63004/ح30
7,هیچ دانش آموز افغانستانی در ایران نباید از تحصیل منع شود \r\n علی اصغر فانی، وزیر آموزش و پرورش در گفت وگو با خبرنگار آموزش و پرورش خبرگزاری فارس ، در خصوص تحصیل دانش آموزان افغانستانی در مدارس ایران اظهار داشت: در حال حاضر بیش از 330 هزار دانش آموز افغانستانی در مدارس ایران تحصیل می کنند و ما به ازای هر دانش آموز به طور میانگین، به جز تجهیزات و فضا، یک میلیون و 850 هزار تومان هزینه می کنیم. \r\n\r\n وی ادامه داد: بخشی از این دانش آموزان در مدارس ایرانی به صورت رایگان ثبت نام می شوند و تعداد دیگری نیز با یک ضوابطی، کمک هزینه پرداخت می کنند؛ کما اینکه از دانش آموزان ایرانی نیز کمک هزینه دریافت می شود. \r\n\r\n فانی اضافه کرد: کمکی که از دانش آموزان افغانستانی دریافت می شود، به طور اقساطی است که رقمی بین 200 هزار تومان تا کمتر از 400 هزار تومان در دوره های مختلف تحصیلی است و این میزان در مقایسه با آن میانگین یک میلیون و 850 هزار تومان، رقم ناچیزی است؛ یعنی یک نهم آن رقم است. \r\n\r\n وی تصریح کرد: سیاست امروز آموزش و پرورش این است که هیچ دانش آموز افغانستانی از مدرسه بیرون نماند و تلاش ما این است که دانش آموزان افغانستانی بتوانند در مدارس ما آموزش ببینند و با توانمندی بیشتری به کشور خودشان برگردند. \r\n\r\n وزیر آموزش و پرورش در خصوص ماجرای تنبیه بدنی یک معلم در یک مدرسه افغانی گفت: آنطوری که این موضوع منعکس شده است، نیست، مدیرکل بازرسی وزارت آموزش و پرورش را فرستادم تا از نزدیک، این موضوع را بررسی کنند. \r\n\r\n وی توضیح داد: برای اینکه دانش آموز درس بخواند، معلم تهدیداتی را انجام داده است، اما آن چیزی که در رسانه ها منعکس شد، آنگونه نبوده است. \r\n\r\n فانی تأکید کرد: اگر با موردی از تخلفات معلمان مواجه شویم، یقیناً برخورد خواهیم کرد و هیچ شکی نکنید. \r\n\r\n انتهای پیام/
7,170 کلاس درس در شاهین شهر تخریبی هستند \r\n به گزارش خبرگزاری فارس از اصفهان، علیرضا کمال ظهر امروز در همایش سراسری شورا های آموزش و پرورش استان با بیان اینکه منطقه شاهین شهر متشکل از سه شهر و هفت روستا است، اظهار کرد: 28 هزار و 835 نفر دانش آموز در این منطقه مشغول به تحصیل هستند. \r\n\r\n وی با بیان اینکه 850 کلاس دولتی و 271 کلاس غیر دولتی در منطقه شاهین شهر وجود دارد، اضافه کرد: در حال حاضر 170 مورد از کلاس های درس موجود در منطقه شاهین شهر تخریبی هستند. \r\n\r\n رئیس اداره آموزش و پرورش شهرستان شاهین شهر با تاکید بر اینکه 109 کلاس نیمه کاره در این منطقه وجود دارد، تصریح کرد: آگاهی و تسلط اعضای شورای آموزش و پرورش استان یکی از دلایل موفقیت این شورا در عرصه رسیدگی به مباحث حوزه آموزش و پرورش است. \r\n\r\n وی با اشاره به اینکه 46 درصد از اعضای شورای آموزش و پرورش این شهرستان دارای تحصیلات فوق لیسانس هستند، ادامه داد: همچنین 54 درصد از این افراد تحصیلات لیسانس دارند. \r\n\r\n کمال با بیان اینکه 98 درصد از مصوبات شورای آموزش و پرورش این شهرستان اجرایی شده است، تاکید کرد: فرماندار و امام جمعه شهرستان شاهین شهر در اکثر جلسات شورای آموزش و پرورش این شهرستان حضور داشته اند. \r\n\r\n وی با تاکید بر اینکه شورای آموزش و پرورش این شهرستان به مباحث حوزه آموزش و پرورش نگاه همه جانبه دارد، افزود: در سال جاری 22 کلاس درس توسط خیران در این شهرستان کلنگ زنی شده است. \r\n\r\n رئیس اداره آموزش و پرورش شهرستان شاهین شهر با بیان اینکه در سال جاری شورای آموزش و پرورش شهرستان شاهین شهر کمیته تحقق شعار سال در آموزش و پرورش را تصویب کرده است، گفت: انتخاب مدیریت جهادی را در کنار مدیریت نمونه دنبال کرده ایم. \r\n\r\n وی اظهار کرد: توجه به دانش آموزان محروم و بی بضاعت، توجه به بهداشت و سلامت دانش آموزان و توجه به کیفیت بخشی به امر آموزش نیز در شورای آموزش و پرورش این شهرستان پیگیری شده است. \r\n\r\n کمال با اشاره به اینکه در حال حاضر هیچ کلاس دونوبته ای در این شهرستان وجود ندارد، ادامه داد: توجه خاص به توسعه مدارس غیر دولتی در این شهرستان دنبال شده است و در حال حاضر 20 درصد از دانش آموزان این منطقه در مدارس غیر دولتی تحصیل می کنند. \r\n\r\n انتهای پیام/63004/ح30
7,ترک تحصیل، افت تحصیلی و کودکان کار مشکلات شهرستان های استان تهران است \r\n به گزارش خبرنگار آموزش و پرورش خبرگزاری فارس ، همایش استانی گرامیداشت هفته شوراهای آموزش و پرورش امروز با حضور چاوشی معاون سیاسی استاندار تهران، مرضیه گرد معاون وزیر و رئیس سازمان مدارس غیر دولتی و توسعه مشارکت های مردمی آموزش و پرورش، فرهادی فرماندار تهران، شوراهای آموزش و پرورش، ائمه جمعه و فرمانداران شهرستان های استان تهران در اداره کل آموزش و پرورش شهرستان های استان تهران برگزار شد. \r\n\r\n مرضیه گرد معاون وزیر و رئیس سازمان مدارس غیر دولتی و توسعه مشارکت های مردمی وزارت آموزش و پرورش در سخنانی اظهار داشت: یکی از افتخارات نظام جمهوری اسلامی تصویب قانون شوراهای آموزش و پرورش است. \r\n\r\n وی ادامه داد: در قانون شوراها تصمیم گیری برای تعالی امور به دست اعضای شوراها است و باید کمک کنیم کارگروه های تخصصی تشکیل شود و باید برای اجرای جزئیات سازوکارهای شوراها دستورالعمل تهیه کنیم. \r\n\r\n گرد یادآور شد: باید بررسی کنیم که چه طرحی برای ارتقای کیفیت مدرسه اجرا شده است و از آن بترسیم که به واسطه دیر تصمیم گرفتن مسائلی مانند مسائل پرورشی فرزندان مان به دست دیگران بیفتد. \r\n\r\n رئیس سازمان مدارس غیر دولتی وزارت آموزش و پرورش با بیان اینکه نیروهای فکر و اندیشه های بسیار خوب از طرق مختلف مانند رسانه ها و تریبون نماز جمعه می تواند چاره گشای مسائل فرهنگی باشد، افزود: به راحتی مرزهای کشور مانند خانه و مدرسه فرو ریخته و فعالیت های فرهنگی، دیگر در قالب چند برنامه نمی گنجد. \r\n\r\n وی تصریح کرد: بزرگترین معضلات عدم اجرای قوانین است و هنوز با نگاه چند سال گذشته به فرزندان خود نگاه می کنیم و باید نسل جوان را دریافته و متناسب با شرایط روحی و اجتماعی آنها برنامه ریزی کنیم. \r\n\r\n گرد با تأکید براینکه نقش دیگر شوراها نظارت آموزش و پرورش است، گفت: اگر دستگاهی نقش خود را ایفا نکرد از او بخواهیم و یکی از معضلات نگران کننده در شهرستان های استان تهران ترک تحصیل، افت تحصیلی و کودکان کار است و ریشه کن کردن بی سوادی طرح شادابی مدارس و آموزش های قرآنی از اهداف ما است. \r\n\r\n رئیس سازمان مدارس غیر دولتی وزارت آموزش و پرورش اضافه کرد: معضلی که امسال آموزش و پرورش را تهدید می کرد کمبود نیروی انسانی بود و مدیرکل آموزش و پرورش شهرستان های استان تهران با درایت خود بومی گزینی کرده و در شهرستان های استان امسال مدرسه بدون معلم نداشتیم. \r\n\r\n وی خاطرنشان کرد: 80 درصد شوراهای شهر و روستا در کشور از فرهنگیان هستند که پتانسیل خوبی است. \r\n\r\n انتهای پیام/
7,شناسایی 161 دانش آموز بازمانده از تحصیل در سربیشه \r\n به گزارش خبرگزاری فارس از سربیشه، صبح امروز شورای آموزش و پرورش سربیشه با هدف تصمیم گیری در مورد املاک فرسوده و بلا استفاده آموزش و پرورش، جذب سواد آموزان، انتخاب معلمان نمونه و برنامه ریزی برای گرامیداشت هفته شورای آموزش و پرورش برگزار شد. \r\n\r\n مدیر آموزش و پرورش سربیشه در این جلسه اظهار داشت: پنج سیاست کلی در برنامه کلان آموزش و پرورش قرار دارد که این مدیریت در راستای ساماندهی نیروی انسانی، توسعه مشارکت های مردمی، استفاده از ظرفیت شوراهای آموزش و پرورش، شورای معلمان و دانش آموزی، تعالی مدیریت و انسداد بیسوادی توانسته است، نیاز آموزشی منطقه را با استفاده از ظرفیت مدارس غیر دولتی مرتفع و طرح تعالی مدیریت را در 6 مدرسه و مجتمع اجرا کند. \r\n\r\n جواد عباسی فر گفت: شناسایی تعداد 161 دانش آموز بازمانده از تحصیل و جذب افرادی که در دسترس بوده اند، از دیگر اقدامات آموزش و پرورش شهرستان در راستای سیاست های دولت تدبیر و امید بوده است. \r\n\r\n وی افزود: مشکلاتی مانند مهاجرت، معلولیت، ازدواج از موانع جذب بیسوادان است. \r\n\r\n مدیر آموزش و پرورش سربیشه، افزایش روند قبولی در دانشگاه های دولتی را نیازمند حمایت تمام مدیران شهرستان دانست و خواستار تشکیل ستاد کنکور در شهرستان شد. \r\n\r\n عباسی فر ضمن اشاره به برخی از آسیب های آموزشی بیان کرد: هدف دولت در استفاده از ظرفیت مدارس غیر دولتی، چابک سازی نظام آموزش و پرورش و مدیریت منابع است. \r\n\r\n وی فرازهایی از روند انتخاب معلمان نمونه را تبیین نمود و گفت: پس از طی مراحلی حدود 15 نفر در سطح شهرستان به عنوان معلم نمونه انتخاب و در هفته گرامیداشت مقام معلم مورد تجلیل قرار خواهند گرفت. \r\n\r\n فرماندار سربیشه نیز در این مراسم اظهار داشت: برنامه جذب کمک های اولیاء باید فرهنگ سازی شود و مدیران با آگاهی بخشی، مشوق اولیا شوند. \r\n\r\n غلامرضا خدادادی گفت: قبل از فروش مدارس بلااستفاده باید نیاز آینده هر منطقه پیش بینی شود و این املاک حتی المقدور برای استفاده عموم به دهیاری ها فروخته شود. \r\n\r\n وی تأکید کرد: از آنجا که ممکن است در سنوات آینده آموزش و پرورش به این املاک نیاز داشته باشد، از فروش قسمتی از عرصه ی املاک خودداری شود. \r\n\r\n گفتنی است نظارت بیشتر بر عملکرد سرویس های دانش آموزی، بازدید اعضای شورای آموزش و پرورش از مدارس و بحث و گفت و گو در زمینه وصول مطالبات آموزش و پرورش از درآمدهای قانونی شهرداری ها از دیگر موضوعات این جلسه بود. \r\n\r\n انتهای پیام/69028/ل20
7,"بازمانده از تحصیل در اردبیل رقم ناچیزی است/یک معلم به ازای یک دانش آموز \r\n به گزارش خبرگزاری فارس از اردبیل، رویا محمد حسینی صبح امروز در نشست با مسئولان و مدیران نهضت سوادآموزی در اردبیل گفت: ما با طرح این موضوع که باید در جذب افراد بازمانده از تحصیل با همت خود خانواده ها تلاش کنیم رهنمودهایی را از سوی استاندار اردبیل شاهد بودیم که قطعا سعی خواهیم کرد حتی به صورت شناسایی اسمی در مناطق مختلف دانش آموزان واجب التعلیم را جذب کرده و امکان تحصیل رایگان آن ها را فراهم کنیم. \r\n\r\n وی افزود: ما حتی آمادگی داریم برای یک دانش آموز در دورافتاده ترین مناطق یک معلم انتخاب کرده و او را تحت آموزش رسمی ببریم که در حال حاضر این کار را در برخی از مناطق انجام می دهیم. \r\n\r\n معاون آموزش ابتدایی آموزش و پرورش استان اردبیل پوشش تحصیلی را در دوره ابتدایی بالاتر از 99,8 درصد اعلام کرد و ادامه داد: برای رسیدن به 100 درصد پوشش تحصیلی باید همه نهادها به ویژه فرمانداران، بخشداران و دهیاران و مجموعه های خدمات رسان همکاری لازم را داشته باشند تا با شناسایی کودکان بازمانده از تحصیل بتوانیم خدمات مطلوبی را نیز ارائه کنیم. \r\n\r\n محمدحسینی با بیان اینکه هیچگونه آمار رسمی از کودکان بازمانده از تحصیل جمع بندی نشده است، گفت: تلاش آموزش و پرورش برای کنترل این امر و جلوگیری از بروز شکل جدیدی از بیسوادی است که ممکن است آسیب هایی را به دنبال داشته باشد. \r\n\r\n این مسئول عنوان کرد: ما در کنار انسداد بیسوادی از ابتدایی تلاش مان را انجام می دهیم تا جلوی انصراف و یا انحراف در ادامه مسیر آموزش را بگیریم تا دانش آموزی از چرخه تحصیل بازنماند که برای جلوگیری از ترک تحصیل احتمالی دانش آموزان کمیته های کاری را تعریف کردیم تا به جد با این پدیده مقابله کنند. \r\n\r\n معاون آموزش ابتدایی آموزش و پرورش استان اردبیل اهمیت آموزش و علم آموزی را در تبیین درست و مطلوب شاخصه ها در این زمینه برای خانواده ها یادآور شد و ادامه داد: به رغم انتشار برخی از آمار و ارقام باید اعلام کنیم که استان اردبیل در نرخ جذب و نگهداری دانش آموزان ابتدایی وضعیتی به مراتب مطلوب دارد. \r\n\r\n محمدحسینی در پایان همکاری خوب نهضت سوادآموزی را در جذب کودکان بازمانده از تحصیل بالای 10 سال در عناوین مختلف کودکان کار، بدسرپرست و بی سرپرست یادآور شد و گفت: با همکاری هایی که نهضت سوادآموزی با نهادها و دستگاه های مختلف انجام داده تلاش و جدیت بر این است تا کمتر فردی در مناطق حتی محروم باقی بماند که از نعمت علم و دانش بی بهره باشد. \r\n\r\n انتهای پیام/62007/م40"
7,"ازدواج آگاهانه و به هنگام موجب کاهش طلاق می شود \r\n اشاره: \r\n\r\n اگر ازدواج آگاهانه، به هنگام و ساده باشد 50 درصد از مشکلاتی که در نهایت می تواند منجر به پدیده شوم طلاق شود،کاهش می یابد. مشکلات اقتصادی مربوط به امروز و دیروز و کشور ما نیست باید شرایط فکری و فرهنگی جامعه را برای ازدواج جوانان مهیا کرد. \r\n\r\n به هیچ وجه اعتقاد نداریم جوان ها به این دلیل که ازدواج موضوعی ترسناک برای آن ها شده به سمت ازدواج نمی روند.جوانان علاقمند ترین طبقه به ازدواج هستند اما شرایط برای آنان مهیا نیست که اگر ما شرایط فکری و فرهنگی را فراهم کنیم ازدواج ها رخ می دهد و مشکلات اقتصادی هم فقط مربوط به امروز و دیروز و کشور ما و...نیست. هر نقطه ای در جهان جوانان دلایلی برای مشکلات زندگی دارند اما صرفا به دلایل اقتصادی ازدواج را به تاخیر نمی اندازند یا از آن فاصله نمی گیرند. \r\n\r\n یکی از عوامل تاخیر در ازدواج جوانان، گسترش باورهای غلط است.جشنواره ملی ازدواج و خانواده فرصت مناسبی برای تحلیل، آسیب شناسی و ارائه راهکار درباره اصلاح این باورهای غلط است.تقویت مراکز مردمی،گسترش فعالیت مراکز مشاوره و همکاری رسانه های گروهی به ویژه صدا و سیما می تواند تا حدود بسیار زیادی با فراهم کردن زمینه ازدواج آگاهانه ساده و پایدار جوانان مجرد را به سمت تاهل تشویق کرد. \r\n\r\n متاسفانه در کشور ما وساطت برای همسریابی ضعیف شده است؛ در حالی که در گذشته بزرگترهای فامیل هم این کار را نه دخالت در امور جوانان بلکه همراهی آن ها برای گذر از یک مرحله حساس در زندگی تلقی می کردند. \r\n\r\n با این مقدمه نزد برخی شهروندان رفتیم و نظرشان را در این مورد جویا شدم. \r\n\r\n ************************************************* \r\n\r\n محمد مهدوی در این مورد گفت: بحث طلاق نه تنها باعث ایجاد مشکلات فردی بلکه باعث ایجاد مشکلات اجتماعی نیز خواهد شد. \r\n\r\n وی ادامه داد: نمی توانیم برای علت افزایش طلاق در جامعه فقط یک عنصر را معیار اصلی قرار دهیم بلکه در این امر فاکتورهای متفاوتی دخیل هستند. \r\n\r\n مهدوی افزود: البته مردم نباید طلاق را همیشه آسیب بدانند زیرا طلاق و جدا شدن زوجین از همدیگر در بسیاری از مواقع امری درست است. \r\n\r\n وی معتقد است: در مواردی که همسرآزاری و آسیب روانی برای زنان ایجاد می شود، طلاق بهتر از همزیستی است. \r\n\r\n وی، با اشاره به این که سن پایین ازدواج یکی از دلایل اصلی افزایش طلاق می تواند باشد، افزود: ناهمخوانی سطح تحصیلات بین زوجین، وجود بحث ها و تفاوت های قومی و طبقاتی از دیگر عناصر اصلی افزایش طلاق در است \r\n\r\n مهدوی اضافه کرد: اعتیاد داشتن زن یا شوهر، دخالت منفی والدین در روابط زن و شوهر و وجود ازدواج های فامیلی و مصلحتی از دیگر دلایل افزایش طلاق است. \r\n\r\n وی به نتایج منفی طلاق در جامعه اشاره کرد و گفت: بیشترین اثر منفی این پدیده اجتماعی بر فرزندان که به ""بچه های طلاق"" شهرت دارند، است. سرخوردگی فرد در جامعه و طرد شدن شخصیت زن و مرد از دیگر تبعات منفی طلاق است. \r\n\r\n سمیه اکرم نیز گفت: رفتارهای خشونت آمیز و بزهکاری فرزندان از آسیب های جبران ناپذیری روحی و روانی طلاق بر آنان است. \r\n\r\n تحقیقات روان شناسی نشان داده است که بچه ها مرگ والدین خود را راحت تر از طلاق می پذیرند زیرا مرگ پدیده ای طبیعی است در حالی که طلاق پدیده ای اجباری است و طی آن زوجین با تنفر از هم جدا شده اند. \r\n\r\n وی اضافه کرد: این که بعد از طلاق کودک با کدام یک از والدین زندگی خواهد کرد؟ و در پناه چه کسی خواهند بود؟ خلاءهای عاطفی او را چه کسی پرخواهد کرد؟ چگونه در تنهایی و مشکلات تسکین و آرامش خواهد یافت؟ همگی سوالاتی است که ذهن فرزندانی که والدین آنها در شرف جدایی هستند پر می کنند، در حالی که این تمام ماجرا نیست و طلاق والدین تاثیرات زیادی بر فرزندان می گذارد، تاثیراتی مانند: \r\n\r\n ایجاد زمینه های وسواس در دختران و پسران \r\n بروز افسردگی در کودکان و نوجوانان \r\n به وجود آوردن زمینه های اضطراب \r\n روحیه پرخاشگری و عصیان در نوجوانان \r\n\r\n بی قراری، حسادت، سوءظن و سماجت در نوجوانان خانواده هایی که والدین آنها از هم جدا شده اند این حساسیت ها دیده شده است.این گروه از نوجوانان در مقابل همراهان و همسالان خود حساسیت بیشتر و زیاده از حد نشان می دهند. \r\n\r\n اکرم افزود: طلاق در بسیاری از موارد و مواقع ضروری است و زوجین ناگزیر به قبول این امر هستند.ولی در اغلب موارد جدایی ها در نتیجه توقعات بی جای احساسی، اقتصادی و عاطفی زوجین از همدیگر، سو ظن و بدبینی بی مورد، نداشتن صبر و گذشت در زندگی، حسادت بیش از حد زن و شوهر، پرخاشگری و تندخویی زن یا مرد و غرور و خودخواهی بی مورد صورت می گیرد. \r\n\r\n بدیهی است درگیری های خانوادگی و مشاجره های پدر و مادر در حضور فرزندان، تاثیرات روحی شدیدی بر کودکان و نوجوانان ناظر بر صحنه می گذارند و در رفتارهای پرخاشگرانه کودکان و نوجوانان اثر مزمن بر جای خواهد گذاشت. \r\n\r\n به طور کلی کودکان و نوجوانان مرگ پدر و مادر خود را راحت تر از طلاق آنان پذیرا هستند، در فوت پدر و مادر پیوندهای عاطفی، شخصیتی و احساسی و رشته های ارتباط روانی گسسته نمی شود یا کمتر سست می شود و افسردگی و ملال، کوتاه مدت و زودگذر است.در حالی که آثار طویل المدت طلاق در پسران و دختران بیشتر است و مشکلات ناسازگاری در تشکیل خانواده را به وجود میآورد. \r\n\r\n زهرا قاضی نیز در سخنانی اظهار داشت: از آن جا که خانواده اولین پایه گذار شخصیت و ارزش ها و معیارها است نقش مهمی در تعیین سبک و خط مشی زندگی آینده فرد بازی می کند همچنین خانواده یکی از اساسی ترین نهاده های اجتماعی است به همین دلیل هر گونه اختلافی در خانواده به وجود آید تاثیر مخربی نیز در اجتماع می گذارد. طلاق عبارت است از جریان فسخ قرارداد بین دو زوج که از جمله علل آن \r\n\r\n عدم تفاهم زوجین- اختلاف طبقاتی - تفاوت سطح تحصیلات- اعتیاد- پرخاشگری زوجین- فقر- آرزوهای بلند و زیاده خواهی زوجین - بیکاری همسر. \r\n\r\n تاثیر طلاق بر فرزندان بیشتر است به ویژه در کودکان پیش دبستانی زیرا سطح رشد شناختی آنها هنوز در حدی نیست که بفهمند چه اتفاقی افتاده است و شاید در علت جدایی والدین دچار سوءتعبیر شوند و خود را مقصر بدانند.نوجوانان و جوانان درک بهتری از طلاق دارند این فرزندان معمولا زمانی که مجبورند خود را با ناپدری و نامادری و فقر دهند.میزان آسیب پذیری آنها بیشتر شده و گرایش آنها به فرزندان از خانه و اعتیاد و...افزایش می یابد. تنها در جامعه طلاق شرعی نداریم گاهی در خانواده ها طلاق خاموش یا عاطفی به وجود می آید که باعث روابط ضعیف در خانواده می شود که آثار منفی آن از طلاق بیشتر است و باعث گریزان شدن فرزندان از محیط آگاهی و ایجاد مرکز مشاوره خانواده از جمله راه های کاهش نسبی در محیط خانواده دست می یابند. \r\n\r\n وی از جمله راه های کاهش طلاق بالا بردن سطح آگاهی و ایجاد مرکز مشاوره خانواده دانست و تاکید کرد: رسانه های جمعی به خصوص صدا و سیما نیز می توانند کمک بزرگی در اطلاع رسانی در زمینه ازدواج داشته باشد.باید تا حد امکان حقیقت را برای کودکان بیان کرد چون در غیر این صورت دلایل اشتباهی همه برای طلاق تصور خواهند کرد و از نظر روانی صدمه زیادی خواهند دید.بعد از طلاق زن و مرد باید شراکت خود را در نقش پدر و مادر حفظ کنند و در جهت ارضای نیازهای رشدی فرزندانشان با هم همکاری کنند مخصوصا در زمان نوجوانی فرزند پدر و مادر باید موضع مشترکی در برابر او ایجاد کنند. \r\n\r\n تهمینه رجبی نیز در سخنانی گفت: طلاق و فروپاشی خانواده ضمن بر هم زدن تعادل روانی- عاطفی افراد خانواده موجب بروز آسیب های اجتماعی مانند فرار فرزندان از خانواده، سرقت، قتل، جنایت و...می شود. وی ادامه داد: با توجه به آسیب های اجتماعی پیامد طلاق و آثار بدی که به سلامت روان- عاطفی افراد خانواده و به خصوص کودکان دارد، بایستی تدابیر لازم برای حفظ و انسجام خانواده به کار برد. \r\n\r\n رجبی افزود: طلاق، به هر دلیلی درست یا نادرست، پیامدهایی برای خانواده و جامعه دارد.تاثیر طلاق بر فرزندان بسیار پیچیده و اسفبار است به طوری که آنها به طور ناخواسته درگیر تضادهایی می شوند که نه توان درک آنها را دارند و نه تاب تحمل و کنار آمدن با آن را دارند. \r\n\r\n وی اضافه کرد: آسیب شناسی اجتماعی مفهومی جدید است که از علوم زیستی گرفته شده است و مبتنی بر تشابهی است که دانشمندان بین بیماری های عضوی و انحرافات اجتماعی قائل می شود در واقع با شکل گیری و رشد جامعه شناسی در قرن نوزدهم میلادی بهره گیری از علوم مختلف برای بیان فرایندهای اجتماعی نیز معمول گردید و در نتیجه بسیاری از اصطلاحات و واژه های رایج در علوم دیگر چون زیست شناسی، علوم پزشکی، زمین شناسی و مانند آن در جامعه شناسی نیز به کار گرفته شد که از جمله می توان آسیب شناسی عبارت است از مطالعه و شناخت ریشه بی نظمی ها در ارگانیسم انسانی بنابراین در مشابهت کالبد انسانی با کالبد جامعه، اصطلاح آسیب شناسی اجتماعی برای مطالعه و ریشه یابی بی نظمی های اجتماعی به کار می رود. \r\n\r\n یکی از شهروندان سمنانی نیز بیان کرد که وقتی ازدواج از هم می پاشد در اثر آن چندین نوع طلاق ایجاد می شود. طلاق اقتصادی که در رابطه با پول و توافق ها مالی مانند مهریه. \r\n\r\n طلاق اجتماعی که در زمینه تغییر روابط با جمع دوستان همسر رخ می دهد. \r\n\r\n طلاق روانی که در حضور مسائل مربوط به بازیابی خود پیروی فرد و مشکلات مربوط به فکر کردن بر اساس ضمیر من نه ما است. \r\n\r\n محبوبه کرمی تاکید کرد: پس از طلاق به دلایل مختلف ممکن است عزت نفس دچار آسیب شود. بسیاری از افرادی که متارکه کرده اند خود را شخصی ناپسنده و فاقد توان کافی برای ازدواج مجدد می دانند. مردان و زنان از لحاظ واکنشی که در برابر طلاق از خود نشان می دهند، با یکدیگر فرق دارند. مردان گرایش به آن دارند که طلاق را به عنوان چیزی به ناگهان رخ کرده است، ادراک کنند.زنان بیشتر احتمال می رود که آن را به عنوان نقطه پایانی بر یک فرایند طولانی قلمداد کنند.به همین خاطر است که زن ها کمتر احساس های منفی را درباره طلاقشان گزارش می کنند. طلاق برای زنان تنش زا تر است تا مردان. ممکن است این زنی باشد که تردید کمتری درباره نفس طلاق داشته باشد.اما هم اوست که در برقراری زندگی جدید مشکلات بیشتری خواهد داشت. \r\n\r\n وی ادامه داد: طلاق به هر دلیلی درست یا نادرست پیامدهایی برای فرد و جامعه دارد. \r\n\r\n نسیم داوودی نیز افزود: جدایی پدر و مادر یک اثر آنی و زودگذر نیست بلکه در تمامی مراحل زندگی فرزندان اثرات منفی و زیانباری را بر جای خواهد گذاشت. \r\n\r\n وی گفت: پراکنده شدن اعضای خانواده و محرومیت فرزندان از سرپرستی مشترک والدین، پس از فروپاشی و از هم گسیختگی خانواده آنان را از داشتن مواهب و مزایای زندگی خانوادگی محروم می کند و هویت فردی و خانوادگی فرزندان طلاق را مختل می کند. \r\n\r\n فرزندان که بر اثر طلاق والدین، حامیان اصلی خود را از دست می دهند بیش از دیگران در خطرند و به راحتی فریب ظاهر آراسته و سخنان فریبنده افراد را می خورند. از این رو توجه به مقوله پیشگیری از طلاق اهمیت خاصی دارد. \r\n\r\n علی موسوی نیز اظهار داشت: بررسی ها نشان داده کودکان طلاق بیشترین افراد بزهکار جامعه را تشکیل می دهند و از طرفی وضعیت کودکان بزهکار نشان می دهد اکثر کودکانی که والدین آنان به طور مستمر در محیط خانه با یکدیگر درگیری دارند و در نهایت از هم جدا می شوند در دوران کودکی به اعمال خلاف کشیده شده و در نوجوانی به خلافکار حرفه ای تبدیل می شوند. گرچه سوء سابقه والدین نیز کشیده شدن کودکان به اعمال خلاف نقش به سزایی دارد اما به طور حتم عدم وجود روابط عاطفی میان والدین و خشونت، عاملی اصلی در بزهکاری و جوانان محسوب می شود. \r\n\r\n سپیده یدالهی گفت: هنگامی که فرجام یک پیوند منجر به طلاق می شود; نتیجه و اثر آن تا حد بسیار زیادی مشخص و قابل پیش بینی است، اما در خانواده هایی که شکل ظاهری خود را حفظ کره و والدین هنوز به شکل صوری در کنار هم زندگی می کنند; طلاق عاطفی، اثرات بسیار مخرب تری بر فرزندان و شخصیت ایشان خواهد داشت. \r\n\r\n وی اضافه کرد: طلاق پدیده ای است که به گسست خانواده می انجامد و تاکنون مطالب بسیاری در رابطه با آسیب ها و عواقب تلخ پدیده طلاق و رفتار شخصیت فرزندان این خانواده ها، شنیده ام لیکن بررسی های اخیر نشان می دهد; که زوج های تحصیل کرده به دلایل مختلفی همچون نگرانی از آینده مبهم فرزندان خود، به طلاق عاطفی و جدایی که در هیچ کجا ثبت نمی شود و زمینه ساز حکم فرمایی یک تشنج روانی در خانواده است، روی میآورند. \r\n\r\n در طلاق قانونی، همه اعضای خانواده تکلیف خود را روشن دانسته و دچار استیصال کمتری هستند; در حالی که این گم گشتگی در طلاق عاطفی ادامه دار می شود. \r\n\r\n مرادی تاکید کرد: البته آسیب های وارده به کودکان بستگی به شرایط سنی و شرایط شخصیتی فرزندان دارد.به عنوان مثال، این امکان وجود دارد که بر اثر اختلافات شدید والدین و بی اعتنایی آنان به هم، کودکی که خوراک خوبی داشته، عادات غذایی اش تغییر کرده و دچار کم اشتهایی شود و در فرزندان بزرگتر، اختلالات باعث ایجاد احساس گناه در فرزند می شود و آنان خود را مسئول این اختلافات می دانند. در نتیجه خشم و رنجش خود را بر روی خواهر و یا برادر خود تخلیه می کنند. \r\n\r\n سیاوش عبدوس نیز در این مورد گفت: فرزندان والدین پرخاشگری که به صورت مداوم با یکدیگر اختلاف و درگیری دارند، بیش از فرزندان طلاق در معرض ناهنجاری و بزه قرار دارند. \r\n\r\n وی با بیان این مطلب افزود: براساس تحقیقات، به عمل آمده آسیب وارده بر فرزندان طلاق امری احتمالی است و این که فرزند وارد محیطی نابهنجار می شود و یا این که والدین نتوانند سرپرستی فرزند و یا فرزندانی را که به عهده گرفته اند را به درستی انجام داده و یا سرپرستی آنان را به دیگران محول کنند؛ لیکن در خانواده هایی که اختلاف و کشمش میان والدین به صورت مداوم وجود دارد، به طور قطع عوامل آسیب زا در شخصیت فرزندان ظهور خواهد یافت. \r\n\r\n عبدوس در ادامه گفت: در خانواده هایی که به صورت پیوسته مشاجره و دعوا میان والدین صورت می پذیرد و ایشان ساعات و یا روزهای متمادی با یکدیگر قهر هستند; در واقع فرزندان در محیطی که بی عاطفگی، سردی، نبود آرامش در آن حکم فرماست؛ تربیت می شوند و به این علت که محیط گرمی را از نظر عاطفی تجربه نمی کنند، پرخاشگری را به عنوان یک رفتار آموخته و حتی در صفات شخصیتی خود آن را به نمایش خواهند گذاشت."
7,ثبت یک طلاق در مقابل 5 ازدواج \r\n معاون امور اجتماعی سازمان بهزیستی کشور گفت: بیشترین طلاق ها در پنج سال اول زندگی رخ می دهد زیرا بیشترین تعارض نیز در این دوره اتفاق می افتد. \r\n\r\n حبیب الله مسعودی فرید در گفت وگو با ایسنا در ارتباط با طرح بشیر (طرح کاهش طلاق) گفت: طرح بشیر در چهار مرحله دوران قبل از ازدواج، پس از ازدواج، حین طلاق و بعد از طلاق برای مداخله در امر طلاق و به منظور کاهش آمار طلاق اجرا می شود. \r\n\r\n معاون امور اجتماعی سازمان بهزیستی کشور ادامه داد: سازمان بهزیستی کشور به منظور ایجاد طرحی منسجم و دارای فراگیری بیشتر در این خصوص، طرح بشیر را به مدت یک سال با همکاری قوه قضاییه و سازمان بهزیستی کشور در سال 92 در استان یزد به صورت آزمایشی اجرا کرد. مسعودی فرید افزود: با اجرای طرح آزمایشی بشیر متوجه شدیم هنگامی که مداخلات با همگرایی بیشتری انجام می شود، اثربخشی بیشتری خواهد داشت. وی در این باره تصریح کرد: اجرای آزمایشی این طرح در استان یزد باعث کاهش 60 درصدی نرخ طلاق در این استان شد و 60 درصد کسانی که به دادگاه ها در استان یزد به منظور ارائه درخواست طلاق مراجعه کرده بودند پس از ارجاع به مراکز مشاوره این طرح از طلاق منصرف شده و با پیگیری های بعدی نیز متوجه ثبات این مساله شدیم. \r\n\r\n معاون امور اجتماعی سازمان بهزیستی کشور ادامه داد: پس از اجرای این طرح در استان یزد، با پیشنهاد رییس سازمان بهزیستی استمرار این طرح و چگونگی نهادینه کردن و توسعه آن در سایر استان های کشور در دستور کار قرار گرفت. معاون امور اجتماعی سازمان بهزیستی کشور ضمن اشاره به اینکه سالیانه تعداد زیادی به مراکز مداخله کاهش طلاق درسازمان بهزیستی مراجعه می کنند و برای مثال در سال 92 حدود 70 الی 80 زوج به این مراکز مراجعه کرده اند، گفت: با تحلیل پرونده های این افراد در سازمان بهزیستی توانستیم عوامل اصلی طلاق را یافته و موضوعات اصلی که باید بر آنها تمرکز شود را پیدا کنیم. \r\n\r\n مسعودی فرید ضمن تاکید بر اینکه طرح بشیر بشارت دهنده زندگی خوب برای خانواده هاست، اظهار کرد: در این طرح به این نتیجه رسیدیم که برای مداخله در امر کاهش طلاق، نباید منتظر آن باشیم که خانواده ها به دادگاه خانواده مراجعه کنند و دادخواست طلاق بدهند زیرا در آن مرحله مداخله بسیار سخت شده و برگرداندن آنها به مراتب سخت تر است. \r\n\r\n وی در این خصوص تصریح کرد: در این طرح دوره های قبل از ازدواج و پس از ازدواج نیز در نظر گرفته شده است، زیرا به این باور رسیدیم که طلاق یک رخداد نیست بلکه یک فرآیند است و مانند ازدواج سلسله اتفاقاتی رخ می دهد که منجر به این موضوع می شود. معاون امور اجتماعی سازمان بهزیستی کشور درخصوص مداخلات پیش از ازدواج در این طرح گفت: یکی از نکات مهم در نظرگرفته شده در این طرح اینست که تمامی دانش آموزان به دانشگاه ورود پیدا نمی کنند به همین دلیل یکی از بهترین مکان هایی که می توان این گروه سنی را یافت دبیرستان هاست و به این منظور دانش آموزان دبیرستانی خصوصا دختران (به علت پایین بودن سن ازدواج آنها نسبت به پسران) در مدارس آموزش های لازم در این خصوص را دریافت می کنند. معاون امور اجتماعی سازمان بهزیستی کشور ضمن تاکید بر این نکته که بسیاری از طلاق ها در پنج سال اول زندگی رخ می دهند و این دوره زمان بسیار حساسی است گفت: بسیاری از اوقات اختلافات زوجین در حوزه های بسیار کوچکی است که اگر آموزش ها و مهارت های لازم ارائه شود به راحتی می توان از آنها پیشگیری کرد. مسعودی فرید درخصوص آموزش های ارائه شده در این مرحله گفت: آموزش زندگی خانوادگی شامل مدیریت حل تعارض، آموزش فرزندپروری، رشد معنویت و اخلاق در خانواده، آموزش ارتباطات موثر و همچنین مدیریت اقتصادی خانواده و... از محورهای آموزشی در این مرحله است. \r\n\r\n وی گفت: خط 1480 بدون هیچگونه هزینه ای (جز هزینه شهری تلفن) مشاوره های لازم را به خانواده ها و افراد ارائه داده و از 8 صبح تا 8 شب آماده ارائه خدمات به افراد است. \r\n\r\n مسعودی فرید ضمن اشاره به اینکه آخرین نرخ طلاق، نسبت یک طلاق در مقابل پنج ازدواج است، گفت: یکی از عوامل طلاق در کنار عدم آگاهی و... می تواند موضوع تک فرزندی باشد زیرا افرادی که تک فرزند هستند و در شرایط خاصی رشد می کنند، بعد از مدتی که وارد زندگی اجتماعی می شوند متوجه تفاوت های زندگی اجتماعی و زندگی خانوادگی خود شده و قابلیت سازگاری با محیط را ندارند و باید بیش از هر موضوعی خودخواهی، منیت و... را در این افراد کاهش داد. معاون امور اجتماعی سازمان بهزیستی کشور در پایان اظهار کرد: با قاطعیت می توان گفت در بیش از 90 درصد طلاق ها زمانی که پرونده آن ها را بررسی می کنیم به این نتیجه می رسیم که با آموزش و پیشگیری می توانستیم از آنها جلوگیری کنیم و باید همواره در نظر داشته باشیم که تک والدی باعث آسیب های متعدد به فرزندان می شود و باید خانواده ها بدانند که اجرای نقش پدر و مادری تنها در مسائل اقتصادی نبوده و طلاق نیز نخستین راه حل برای حل مشکلات و تعارض ها نیست.
7,ازدواج هایی که در ایران غیرقانونی است \r\n برخی ازدواج ها اگرچه شرعی هستند اما قانونی نیستند. یکی از موارد ازدواج غیرقانونی، ازدواجی است که در دفاتر رسمی ازدواج ثبت نشود. یعنی طرفین پس از جاری شدن صیغه عقد برای ثبت آن اقدام نکنند.قانون ازدواج هایی را رسمی می داند که در یکی از محضرهای ازدواج ثبت شود و برای عدم ثبت رسمی ازدواج مجازات در نظر گرفته است.ماده 645 قانون مجازات اسلامی چنین تصریح می کند: به منظور حفظ کیان خانواده، ثبت واقعه ازدواج دائم، طلاق و رجوع طبق مقررات الزامی است، چنانچه مردی بدون ثبت در دفاتر رسمی مبادرت به ازدواج دائم، طلاق و رجوع نماید به مجازات حبس تعزیری تا یک سال محکوم می گردد. با صراحت مندرجات ماده 645 قانون مجازات اسلامی عدم ثبت واقعه ازدواج برای زوجه جرم نیست. این مجازات صرفا برای مرد وجود دارد بنابراین اگر زن مبادرت به این امر نماید مشمول حکم این ماده نیست چون مسئولیت ثبت ازدواج و طلاق و رجوع قانونا بر عهده مرد است.از جمله موارد دیگر ازدواج غیرقانونی ازدواجی است که اگر چه طبق قواعد شرع مقدس صورت می پذیرد اما بنا به مصالحی از دیدگاه قانون مملکتی جایز نبوده و قبل از آن باید سلسله مراتبی رعایت شود تا از دیدگاه قانون آن ازدواج نیز، صحیح باشد وگرنه ازدواج شرعی صورت می پذیرد اما زوج و زوجه و فرزندان آنها از مواهب قانونی حاصل از ازدواج بهره مند نخواهند شد و این آغاز مشکلات عدیده ای است.از جمله موارد این دست ازدواج های غیرقانونی ازدواج با اتباع بیگانه بدون اجازه دولت است. از لحاظ قانونی این گونه ازدواج ها از آثار قانونی ثبت ازدواج از جمله صدور شناسنامه برای فرزندان و تابعیت زوجین در پی ازدواج و... برخوردار نیست.باید توجه داشت و در صورتی که چنین ازدواج هایی انجام شود اولین متضرران خود زوجین هستند که همچون سایر زوج ها نمی توانند از مواهب قانونی مترتب بر ازدواج بهره مند شوند.مهم تر از این وضع فرزندان حاصل از چنین ازدواج هایی است؛ طبق قانون برای فرزندان زوجین حاصل از ازدواج های غیرقانونی شناسنامه صادر نمی شود و فرزندان این خانواده ها دچار بحران های متعدد مواجه می شوند.به همین ترتیب، استفاده از امکانات و حتی حقوق آموزشی و بهره مندی از سواد و تحصیلات چنین کودکانی با مشکل مواجه خواهد شد و کودکانی بی گناه، به واسطه اقدام ناآگاهانه یا غیرمسئولانه والدینشان به وادی پرتنشی برای زندگی خواهند افتاد.طبق مقررات برای قانونی بودن ازدواج یک زن ایرانی با مرد بیگانه، ضرورت دارد قبل از ازدواج به وزارت کشور مراجعه و مجوز لازم برای ثبت این ازدواج اخذ شود؛ تنها در این صورت است که زنی که با مرد بیگانه ازدواج کرده، پس از ازدواج از حقوق قانونی برخوردار خواهد بود و با معضل بدون شناسنامه ماندن فرزندانش مواجه نخواهد شد.بیشترین مورد ازدواج در این نوع، ازدواج بین ایرانیان و مهاجران افغان است که بدون در نظر گرفتن سلسله مراتب قانونی صورت می گیردشایان ذکر است که جاری کردن صیغه عقد برای موارد ازدواج با بیگانه بدون مجوزهای قانونی، تخلف بوده و قانون با عاقدانی که بدون مجوز وزارت کشور چنین ازدواج هایی را ثبت کنند برخورد قانونی جدی انجام می دهد.
7,قربانیان جدایی \r\n بعد از مدتی کش وقوس سرانجام مهر طلاق روی شناسنامه ها می خورد و خلاص. خلاص؟ نه. شاید پدر و مادر از دست هم خلاص شوند اما برای فرزندان این تازه اول ماجرا است. آنان حالا یک عنوان تازه دارند: فرزندان طلاق و مساله همین جا است. \r\n\r\n کارشناسان و روانشناسان، فرزندان طلاق را به سه گروه سنیِ از تولد تا سه سالگی، از سه سالگی تا 13 سالگی و از 13 سالگی تا 18 سالگی تقسیم می کنند. افزون بر سن، آثار طلاق و جدایی والدین دسته بندی هایی جداگانه از آنان ایجاد می کند؛ کودکانی که به خاطر فقدان محبت خانوادگی و ناقص بودن بافت خانواده دچار آسیب های روحی روانی و اجتماعی مختلفی می شوند که تا پایان عمر بر نحوه ی زندگی خصوصی و اجتماعی آنان نیز تاثیر خواهد گذاشت. \r\n\r\n از نگاه مهرانگیز پیوسته گر روانشناس و استاد دانشگاه، رده ی سنی کودکان در آثار و عوارضی که طلاق بر آنان می گذارد بسیار مهم است. به گفته ی او کودک زیر سه سال به هیچ عنوان متوجه اتفاقی که برایش افتاده نیست اگر چه عوارض روانی و پیامدهای آن را در زندگی آینده درک می کند. کودک در این سن، به این دلیل که محکوم به ماندن در کنار یکی از والدین است، دچار عارضه ی متغیر جنسیت می شود به این معنا که پسر می خواهد با پدر همانند سازی کند و دختر با مادر اما با مُهر جدایی و طلاق این آرزو میسر نخواهد شد. \r\n\r\n پیوسته گر در گفت و گو با گروه پژوهش و تحلیل خبری ایرنا توضیح داد: کودکان سه سال به بالا به طور معمول خود را در این جدایی مقصر می دانند و از این که نتوانسته اند جلوی این اتفاق را بگیرند، احساس عذاب وجدان و گناه می کنند. فرزندان نوجوان این خانواده ها در بیشتر موارد دچار مشکلات درون ریزانه و برون ریزانه می شوند که دسته ی نخست به خصوص در میان دختران، عامل افسردگی، خودخوری، کنارگیری و در میان پسران زمینه ساز پرخاشگری، دیگر آزاری، اعتیاد می شود. به عبارتی باید گفت معضل طلاق بر نوجوان بیشترین آسیب را وارد می آورد چرا که به اقتضای سن نوجوانی مشکلات بلوغ و طلاق والدین با هم گره می خورد. \r\n\r\n کودکان زندگی در یک خانه به همراه پدر و مادر را به عنوان یک اصل کاملا طبیعی می شناسند و هرگونه رخدادی که به این باور لطمه بزند به ویژه اتفاق ناگواری همچون طلاق، موجب جوانه زدن و رشد نوعی محرومیت و کمبود در بافت شخصیتی آنان خواهد شد. کودکان، مرگ یکی از والدین را راحت تر می پذیرند و با آن کنار می آیند اما جدایی آنها را سر دوراهی قرار می دهد. آنها چه با مادر زندگی کنند و چه با پدر، همواره کمبود دیگری را حس می کنند و در جمع همسالان از اینکه همیشه فقط با یکی از والدین دیده شوند، رنج می برند. \r\n\r\n امان الله قرایی مقدم جامعه شناس و استاد دانشگاه هم در گفت و گو با گروه پژوهش و تحلیل خبری ایرنا از طلاق به عنوان آسیب بزرگ اجتماعی نام برد که تشعشعات آن تمام جامعه را دربرمی گیرد و فرزندان این خانواده های از هم گسسته، در فرورفتن به منجلاب آسیب های اجتماعی از قبیل اعتیاد، روسپیگری، فرار از خانه و انواع جرایم دیگر آسیب پذیرتر هستند. \r\n\r\n از نگاه این آسیب شناس اجتماعی، خانواده تنها مکان ارضای نیازهای جنسی والدین نیست بلکه شخصیت اساسی فرد در خانواده شکل می گیرد بنابراین وقتی طلاق عامل از هم پاشیده شدن این پیوند می شود، فرزندان به دلیل این از هم پاشیدگی، هرگز آن وابستگی و پیوستگی به جامعه را نخواهند داشت و به دلیل دلمردگی نمی توانند مانند سایر افراد در جامعه حضور پیدا کنند. آنان از نظر شخصیتی و رفتاری با مشکلات بزرگی روبه رو هستند و در اُفت تحصیلی و ترک تحصیل هم گوی سبقت را از دیگران می ربایند. \r\n\r\n باید این نکته را مورد توجه جدی قرار داد که این کودکان بیشتر از سایر اعضای جامعه در برابر تهدیدها و آسیب های اجتماعی ضربه پذیر هستند و به علت مشکلات گوناگون در بافت کلی زندگی آنان، خیلی سریع تر از دیگران گرفتار باندهای قاچاق موادمخدر، سرقت و دیگر بزهکاری های اجتماعی می شوند. \r\n\r\n *** طلاق عاطفی و آسیب زایی آن \r\n\r\n کارشناسان براین باورند که درگیری و جدال هایی که بین والدین صورت می گیرد هیچ وقت از ذهن بچه ها پاک نمی شود و یادآوری آن خاطرات تلخ در بزرگسالی ، زمینه ساز افسردگی می شود. بنابر این، گاه فقط ثبت طلاق زن و مرد در دفترخانه ها نیست که فرزندان را می آزارد بلکه برعکس ادامه ی زندگی پرجنجال یا سرد و بی روحی که طلاق عاطفی نامیده شده، آسیب هایی سهمگین تر از جدایی رسمی والدین برای فرزندان به بار می آورد. \r\n\r\n قرایی مقدم با تقسیم خانواده ها به سه دسته ی خانواده ی سالم، تک سرپرست یا بی سرپرست و خانواده ی بدسرپرست اظهار کرد: آسیب رسانی خانواده ی بدسرپرست که پدرو مادر به طور دایم با هم در تضاد و اختلاف هستند و به اصطلاح طلاق عاطفی بر سر این خانواده سایه افکنده است، بیش از آسیب های طلاق و جدایی کامل است و خانواده هایی که فرزندان آنها همیشه درنگرانی و اضطراب بسر می برند ازسلامت روحی و روانی برخوردار نیستند. \r\n\r\n بنا بر تحقیق و بررسی این جامعه شناس بر روی 100 دختر فراری در استان البرز، یکی از عوامل مهم فرار فرزندان، طلاق عاطفی والدین بوده است. \r\n\r\n پیوسته گر هم دراین باره معتقد است طلاق آثار و عوارض روانی بر فرزندان به جای می گذارد اما در برخی موارد طلاق های عاطفی، درگیری ها و ناسازگاری های پدران و مادران آسیب های سنگین تری به بار می آورد و دیده شده با جدایی والدین، فرزند در شرایط بهتری قرارگرفته است. \r\n\r\n *** مسالمت آمیزی جدایی به منظورحفظ سلامت روحی فرزندان \r\n\r\n آنچه مشخص است اینکه طلاق آخرین و در عین حال نامطلوبترین راه حل برای پایان دادن به اختلافات زناشویی است که زندگی مشترک را ناممکن ساخته است؛ رخدادی که در سال های گذشته در جامعه ی ما رشدی فزاینده داشته و از این رو نگرانی های بسیاری را برانگیخته است. \r\n\r\n نامطلوبی و آسیب های ناشی از فروپاشی آشیان زندگی زناشویی تا بدانجا است که در آموزه های دینی و فرهنگ اصیل ایرانی- اسلامی از طلاق به عنوان ناپسندترین حلال خداوند یاد می شود، با این حال گاه اختلافات و ناسازگاری های زن و مرد در یک خانواده تا بدانجا است که راهی جز جدایی باقی نمی ماند. با توجه به آنچه گفته شد در چنین شرایطی سرنوشت و مساله ی چگونگی جلوگیری از صدمات پیش روی فرزندان طلاق اهمیتی فراوان می یابد. \r\n\r\n تحلیلگران اجتماعی و روانشناسان معتقدند طلاق زمانی کمترین پیامدهای منفی را روی فرزندان به جای خواهد گذاشت که والدین با آگاهی از موقعیت خود و فرزندانشان به طور توافقی و آگاهانه از آسیب زدن به سلامت روحی اعضای خانواده ی متلاشی شده بپرهیزند. \r\n\r\n مگی گالاگر روزنامه نگار آمریکایی و فعال حقوق اجتماعی در کتاب یک جدایی مسالمت آمیز آورده است: طلاق به عنوان راه حلی برای پایان بخشیدن به درگیری ها و تنش ها پیشنهاد می شود اما آیا واقعا طلاق موجب خاتمه یافتن درگیری بین زوجین می شود؟ آمارها نشان می دهد تنها 12 درصد از زوج ها پس از طلاق رابطه یی مسالمت آمیز و بدون درگیری با یکدیگر دارند و می توانند برای تامین خواسته ی فرزندشان یا ایجاد آرامش برای وی، رابطه یی به نسبت آرام و دوستانه داشته باشند، اما 50 درصد از زوج ها پس از طلاق با یکدیگر رفتاری تندتر دارند و مشاجره و درگیری های آنها با شدت بیشتر و اغلب در حضور فرزندان صورت می گیرد. این روابط با گذشت مدت زمانی حدود 5 سال از تاریخ طلاق به یک کینه و دشمنی دیرینه بدل می شود و کودکان را وارد یک میدان جنگ می کند. حال این سوال پیش می آید که آیا طلاق باعث کاهش درگیری ها و تنش ها در خانواده می شود و آرامش را به کودکان آن خانواده ها باز می گرداند؟ \r\n\r\n پیوسته گر در این باره معتقد است بزرگترین چالش فرزندان طلاق، تضاد و تعارضی است که بعد از جدایی پدر و مادر به وجود می آید به این معنا که پدر یا خانواده ی پدری سعی در بدجلوه دادن و تخریب شخصیت مادر دارند و مادر هم همینطور. این در حالی است که کودک هرگز تمایلی به قضاوت میان این 2 ندارد چرا که هم پدر را دوست دارد و هم مادر را و زمانی که یکی از والدین وی زیر سوال می روند احساس می کند درواقع وی زیر سوال رفته است؛ موضوعی که خود آغاز مرحله ی تنش، خودخوری و پرخاشگری مضاعف است. \r\n\r\n این روانشناس تاکید کرد والدین پیش از طلاق باید با فرزند یا فرزندان خود صحبت و رخداد را تفهیم کنند. بهتر است پیش از جدایی، والدین با فرزند خود صحبت کنند که طلاق ما طلاق و جدایی تو از ما نیست، اگر ما از هم جدا می شویم پدر پدر تو و مادر هم مادر تو خواهد بود و این ارتباط را با هر 2 نفر خواهی داشت. به این ترتیب کودک با اضطراب کمتری روبرو خواهد بود. \r\n\r\n *** راه هایی برای کاهش آسیب های کودکان طلاق \r\n\r\n متاسفانه در بسیاری از موارد، زن و شوهری که در آستانه ی جدایی از یکدیگر قرار دارند، پای کودکان را نیز به مشاجره های هر روزه ی خود باز و آنان را قربانی خودخواهی می کنند. این روند پس از طلاق هم ادامه دارد، به نحوی که کودک همچنان در معرض سوء استفاده قرار می گیرد و از حقوق اولیه ی خود مانند ملاقات به موقع با پدر یا مادر محروم می شود. این در حالی است که والدین جدا شده باید با گذشت و فداکاری مقدمات هر چه کمتر آسیب دیدن فرزندان حاصل از ازدواج ناکام خود را فراهم آورند تا از آسیب های آینده ی آنان جلوگیری کنند. \r\n\r\n آموزش های بعد از طلاق یکی از راهکارهای است که قرایی مقدم برای کاهش آسیب های طلاق مطرح کرد و گفت: حفظ احترام والدین در حضور فرزند بسیار مهم است چرا که کودک نقش های پدرو مادر بودن را از رابطه ی پدرو مادر یاد می گیرد بنابراین آموزش جلوگیری از تخریب الگوها یکی از برنامه هایی است که پس از طلاق باید مورد توجه قرار گیرد. پیش از آن باید زوج های جوان را از اهمیت انتخاب آگاهانه و ازدواج مسوولانه آگاه کرد. آن ها باید بدانند اشتباهات آنها در زندگی زناشویی تنها خودشان را متضرر نمی سازد بلکه عواقب ناخوشایند آن تا سال ها و حتی گاه تا پایان عمر گریبان فرزندانشان را خواهد گرفت و آینده ی آنها را به خطر خواهد انداخت. \r\n\r\n پیوسته گر هم حفظ ارتباط سالم میان والدین را راهکاری برای کاهش آسیب ها بر فرزندان عنوان کرد و گفت: پژوهش ها نشان می دهد فرزندانی که پس از جدایی والدین بتوانند با آنان ارتباط نزدیک داشته باشند و نزد هر 2 احساس امنیت و آرامش کنند کمترین آسیب را می بینند. طبق آمارهای موجود، درصد شکست رفتاری در این قشر، کمتر از فرزندان والدینی است که پس از جدایی هنوز مشاجرات پی درپی دارند و نتوانسته اند به آرامش لازم دست پیدا کنند. والدین باید متوجه این نکته باشند که پرورش دادن فرزندانی سالم ، قوی ، دارای اعتماد به نفس بالا و موفق درگروی محیطی امن، آرام و صمیمی درخانواده است. بدین ترتیب کسب آموزش های لازم دراین زمینه با هدف توجه به بهداشت روح و روان فرزندان بسیار ضروری است . \r\n
7,افزایش طلاق به مرز هشدار رسیده است \r\n به گزارش خبرگزاری فارس از کوهبنان، احمد طهماسبی پیش از ظهر امروز در جلسه سبک زندگی و تحکیم خانواده ضمن تبریک ایام الله دهه مبارک فجر به بیانات مقام معظم رهبری در مهر ماه سال 91 در جمع مردم خراسان شمالی اشاره کرد و اظهار داشت: در بخش هایی از کشور آمار طلاق بالاست که باید به دنبال راه چاره باشیم. \r\n\r\n وی ادامه داد: در آیات و روایات به مسئله طلاق اشاره شده به گونه ای که از آن به عنوان منفورترین و مبغوض ترین حلال ها یاد شده و اگر طلاقی صورت گیرد عرش خداوند به لرزه در می آید، اما باید متوجه باشیم که افزایش طلاق در کشور ما به مرز هشدار رسیده است. \r\n\r\n این مشاور امور خانواده گفت: ما نباید خوشحال باشیم که آمار ازدواج بالایی داریم بلکه باید به دنبال راه حلی برای کاهش طلاق باشیم و این مهم با برگزاری جلسات آموزشی، آگاهی دادن درباره مسائل ازدواج، سبک زندگی و تحکیم خانواده میسر می شود. \r\n\r\n طهماسبی بیان داشت: وقتی زمینه برای ازدواج و تشکیل خانواده فراهم می شود و زوج ها زیر یک سقف با هم زندگی می کنند باید نحوه محبت و عشق ورزیدن را فرا گرفته باشند تا شاهد کاهش آمار طلاق در جامعه باشیم. \r\n\r\n وی یادآور شد: باید خیرانی داشته باشیم تا با وقف یا اختصاص بخشی از اموال خود زمینه برگزاری جلسات آموزشی ویژه زوج های جوان همچنینن دختران و پسران در آستانه ازدواج با حضور اساتید مجرب برگزار کنند که این امر می تواند عامل موثری برای تحکیم بنیان خانواده و کاهش آمار طلاق باشد. \r\n\r\n طهماسبی گفت: آمار بالای طلاق در بین کسانی که کمتر از هشت سال از زندگی مشترک آنها می گذرد، نگران کننده است و بیشترین طلاق ها مربوط به افرادی است که هم سن و سال هستند لذا خانواده ها باید متوجه باشند در وقت ازدواج تفاوت سنی را مد نظر قرار دهند که پسر از دختر بزرگتر باشد. \r\n\r\n این مشاور امور خانواده اضافه کرد: در حال حاضر سه نوع طلاق از جمله عاطفی، رسمی و توافقی را شاهدیم به گونه ای که در طلاق عاطفی زن و شوهر مانند خواهر و برادر زیر یک سقف در حالی زندگی می کنند که کمترین احساس را نسبت به همدیگر دارند. \r\n\r\n طهماسبی فشارهای فرهنگی مربوط به آداب و رسوم، عوامل اقتصادی، وجود فرزندان و ترس از وضعیت بعد از طلاق را از مهمترین دلایل طلاق عاطفی بیان کرد و افزود: اینجاست که زن و شوهر بدور از هر گونه مهر و محبتی در یک مکان می سوزند و می سازند اما زندگی ندارند. \r\n\r\n این استاد دانشگاه تظاهر به خوشبختی، کمتر با هم زندگی کردن به جز در موارد ضروری، آرام آرام و به مرور زمان اتفاق افتادن و اتفاق سریع در صورت خیانت یکی از طرفین را از مهمترین ویژگی های طلاق عاطفی بیان کرد. \r\n\r\n طهماسبی همچنین اختلالات جنسی، عدم تفاهم بین زوج ها، ادامه زندگی به شکل اجباری، روزمرگی شدن زندگی زوج ها، ناهماهنگی بین زوج ها در هنگام ازدواج، وجود برخی آداب و رسوم غلط، ناتوانی در کنترل خشم، توجه بیش از اندازه زن خانواده به نوزاد تازه متولد شده، عدم هماهنگی در تربیت فرزندان و تفاوت شخصی بین زوج ها را از عوامل طلاق عاطفی بیان کرد. \r\n\r\n وی ادامه داد: معظلات اقتصادی، اعتیاد، داشتن روابط غیر متعارف قبل از ازدواج، عدم توافق و نارضایتی جنسی، عدم شناخت کافی زوج ها از همدیگر قبل از ازدواج، رواج زندگی غربی، نارضایتی والدین دو طرف یا یک طرف، عدم تناسب زن و شوهر در زمینه های مختلف، اختلاف سن، شبکه های اجتماعی و فضای مجازی را از ریشه ها و عوامل بروز طلاق رسمی عنوان کرد. \r\n\r\n طهماسبی ازدواج های اجباری، نبود شیوه های صحیح تربیتی، دخالت های بی مورد والدین، عدم آموزش کافی مسائل خانوادگی، خیانت زوج ها به یکدیگر، کاهش سطح دینداری، دخالت فرزندان در امور خانواده، کم شدن روحیه ایثار و از خودگذشتگی، نازایی یکی از طرفین، از بین رفتن قبح طلاق، ازدواج مجدد مردان، افزایش اشتغال زنان، وابستگی به خانواده ها، از بین رفتن ساده زیستی و تجمل گرایی را از دیگر ریشه ها و عوامل بروز طلاق رسمی دانست. \r\n\r\n این مشاور خانواده بهبود شرایط اقتصادی کشور، ترویج ازدواج موقت، آموزش مهارت های زندگی قبل از ازدواج، آموزش مسائل زناشویی قبل از ازدواج و در زمان عقد، افزایش مراکز مشاوره، کاهش انتظارات و توقعات بی جای زوج ها، ترویج فرهنگ گفت و گوی دختر و پسر در دوران خواستگاری را از مهمترین راه کارها در کاهش بروز طلاق رسمی برشمرد. \r\n\r\n طهماسبی همچنین آسیب روحی و عاطفی به کودکان، افت تحصیلی بچه های طلاق، پناه بردن فرزندان طلاق به افراد غریبه، از دست رفتن انسجام خانوادگی، انزوا و گوشه گیری کودکان طلاق و افزایش بزه کاری در بین کودکان طلاق را از مهمترین اثرات نامطلوب طلاق در جامعه عنوان کرد. \r\n\r\n وی اظهار داشت: افسردگی، ناسازگاری، فرار از خانه، اعتیاد، ولگردی، کاهش میل به ازدواج، کاهش رشد جمعیت، افزایش فساد اخلاقی در جامعه، افزایش بزه کاری، مشکلات معیشتی زنان مطلقه، افزایش فرزندان تک سرپرست و نگاه منفی جامعه به فرد مطلقه از مهمترین اثرات روحی و روانی طلاق است. \r\n\r\n انتهای پیام/80012
7,جدیدترین آمار از زنان مطلقه در ایران \r\n خبرگزاری ایرنا: معاون فنی دفتر سلامت جمعیت ، خانواده و مدارس وزارت بهداشت از رخ دادن سالانه 155 هزار طلاق در کنار 770 هزار ازدواج در کشور خبر داد. \r\n\r\n محمد اسلامی در برنامه نشست آموزشی مشورتی ازدواج و سلامت جوانان در مرکز بهداشت جنوب تهران افزود: 60 درصد افرادی که طلاق می گیرند ، زنان کمتر از 30 سال هستند و این به آن معنا است که سالانه 93 هزار زن طلاق گرفته کمتر از 30 سال وارد جامعه می شوند که باید به فکر سلامت و ازدواج دوباره آنان باشیم. \r\n\r\n وی خاطرنشان کرد: حدود 12 میلیون نفر بالای 18 سال در کشور در آستانه ازدواج قرار دارند که ازدواج آنان در حال به تاخیر افتادن است؛ اگر افراد بالای 15 سال را نیز به این آمار اضافه کنیم، تعداد افراد در آستانه ازدواج خیلی بیشتر می شود. \r\n\r\n وی ادامه داد: بالاترین تعداد ازدواج ثبت شده در کشور مربوط به سال 89 با 891 هزار مورد ازدواج بوده که این عدد در سال 90 به 870 هزار، در سال 91 به 820 هزار ، در سال 92 به 770 هزار و امسال برآورد می شود به کمتر از 770 هزار مورد در سال کاهش یابد. \r\n\r\n معاون فنی دفتر سلامت جمعیت ، خانواده و مدارس وزارت بهداشت گفت: جامعه به هر دلیلی دارد از مسیر ازدواج به موقع فاصله می گیرد و اگر ازدواج به تاخیر بیفتد موجب ایجاد آسیب های فردی، خانوادگی و اجتماعی می شود. \r\n\r\n اسلامی گفت: برنامه ریزی برای ترویج ازدواج باید تا آن اندازه هوشمند باشد که کودکان با رسیدن به سن 15 سالگی این تمایل را داشته باشند که در سن 18 سالگی ازدواج کنند و به خاطر درس خواندن ازدواج را به تاخیر نیندازند؛اشتغال، ازدواج و فرزندآوری باید در کنار هم باشد . \r\n\r\n وی با اشاره به موضوع تسهیل در ازدواج در سیاست های ابلاغی رهبر معظم انقلاب گفت: تسهیل فقط به معنای ارائه تسهیلات و وام نیست . \r\n\r\n وی تاکید کرد: می خواهیم ارتقای سلامت بارداری را نیز با افزایش ازدواج ها داشته باشیم. \r\n\r\n *علل افزایش سن ازدواج در کشور \r\n\r\n معاون فنی دفتر سلامت جمعیت ، خانواده و مدارس وزارت بهداشت در ادامه به تشریح دلایل افزایش سن ازدواج در کشور اشاره کرد و بالارفتن توقعات، مهریه های سنگین، ازدواج های پرهزینه، بی توجهی به مسائل اخلاقی، فاصله فرهنگی خانواده ها، بالارفتن تحصیلات فرزندان ، آزادی بیش از حد جوانان و نداشتن مسکن را از جمله این علل برشمرد. \r\n\r\n اسلامی گفت: اینکه برخی زوج ها دقیقا فردای روز ازدواج از هم جدا می شوند نشان می دهد که آنان بسیار سطحی به ازدواج فکر کرده بودند. \r\n\r\n وی افزود: افزایش تحصیل دختران یکی دیگر از دلایل بالارفتن سن ازدواج است ؛ البته این به آن معنا نیست که دختران از تحصیل بازبمانند بلکه آنان باید احساس کنند که ازدواج مانع تحصیل آنان نیست. \r\n\r\n معاون فنی دفتر سلامت جمعیت ، خانواده و مدارس وزارت بهداشت با اشاره به مشکل نداشتن مسکن جوانان برای ازدواج نیز گفت: ارائه مسکن موقت به زوج های جوان در لایحه تعالی جمعیت دیده شده است. \r\n\r\n اسلامی تاکید کرد: با پرداخت وام به تنهایی یا سطحی نگری ، مشکل ازدواج جوانان حل نمی شود بلکه باید به ازدواج به عنوان یک ارزش نگاه شود. \r\n\r\n وی اضافه کرد: 50 درصد طلاق ها کمتر از پنج سال بعد از شروع زندگی و بخش بیشتری از آن در دو سال اول زندگی اتفاق می افتد.
7,ازدواج سخت و طلاق آسان \r\n کاهش نرخ ازدواج و افزایش نرخ طلاق در سال های اخیر موضوع ازدواج و طلاق جوانان را به مساله ای مهم تبدیل کرده است و از آنجا که آمارها نسبت به ایجاد یک وضعیت نگران کننده در آینده هشدار می دهند؛ مساله ازدواج و طلاق همواره در سال های اخیرموضوع بحث کارشناسان مسائل اجتماعی، مسئولان، نمایندگان مجلس و همچنین شهروندان بوده است. از آنجا که عنوان می شود بیش از 11 میلیون جوان ایرانی مجرد هستند، برخی با طرح تعبیر ازدواج آسان سعی در تشویق جوانان به ازدواج داشته اند. با این وجود برخی کارشناسان هشدار می دهند ازدواج آسان فریب مردم است. \r\n\r\n به گزارش آرمان، روز گذشته مدیرکل دفتر برنامه ریزی ازدواج و تعالی خانواده در وزارت ورزش و جوانان با تاکید بر اینکه امر ازدواج ساده نیست، گفت: جشن ازدواج می تواند ساده باشد اما بیان اینکه ازدواج امری که پایه خانواده سلامت باید باشد، آسان است یعنی فریب دادن مردم. ایرنا نوشت؛ بهمن بهمنی با اعلام اینکه بخشی از روانشناسان بدون تخصص عامل بسیاری از طلاق های موجود در کشور هستند، گفت: تنها پایداری در خانواده ملاک نیست چون بسیاری از خانواده های بزهکار نیز پایداری زیادی دارند. \r\n\r\n ملاک برای ازدواج موفق، سلامت خانواده و سعادت تعالی است. این اظهارنظر درحالی انجام شده است که آن طور که آخرین بررسی ها نشان می دهد هر ساعت 18 طلاق در کشور ثبت می شود! این آمار بالا نشانگر این است که در کشور ما یک پنجم ازدواج ها به طلاق ختم می شود. این نسبت در برخی از شهرها به یک چهارم نیز می رسد! در سال 91 میزان طلاق 150 هزار مورد اعلام شده که این آمار در سال 92 با رشد 2 /13 درصدی به 155 هزار مورد افزایش یافته است و این نشان دهنده افزایش طلاق در کشور است. \r\n\r\n ازدواج آسان، ماه عسل قسطی \r\n سال 83، 5 نفر از کسبه بازار که دستی در کار خیر داشتند، تصمیم به تاسیس موسسه ای خیریه به منظور تشویق جوانان به ازدواج کم خرج و رفع موانع پیش روی جوانان در امر ازدواج گرفتند. اقدامات این موسسه که به نام پیوند دو گل ثبت شده در راستای تامین جهیزیه برای نوعروسان و برگزاری مراسم عروسی و نامزدی است. مراجعه کنندگان با پرداخت 300 هزار تومان می توانند تالار، خنچه عقد، آرایشگاه، فیلمبردار و عکاس، کارت دعوت و پذیرایی از 100 نفر با میوه و شیرینی در تالار را صرفا در استان های تهران و البرز برگزار کنند. از سوی دیگر درمورد سفر ماه عسل نیز، هزینه سفر سوریه و کربلا برای متقاضیان به صورت 20 درصد نقد و الباقی در اقساط 12 تا 24 ماهه دریافت می شد. این مجموعه مردم نهاد بوده و سعی می کند برای تشویق جوانان به ازدواج از طریق کاهش هزینه های عروسی تمهیداتی بیندیشد. \r\n\r\n ازدواج سخت، طلاق آسان \r\n درحالی که این سازمان های مردمی در کنار نهادهای دولتی سعی می کنند از طریق کاهش هزینه های مراسم ازدواج، جوانان را به تشکیل خانواده تشویق کنند؛ پژوهشگران اعلام می کنند یکی از دلایل اصلی بالارفتن سن ازدواج و سختگیری هایی که وجود دارد، بالا رفتن آمار طلاق است. بالارفتن آمار طلاق باعث ناامنی روحی جوانان می شود. یعنی جوانی که تصمیم به ازدواج می گیرد، می بیند که در اطرافش عده زیادی طلاق گرفته اند (طلاق رسمی یا عاطفی) و آمار را در روزنامه ها و اینترنت دنبال می کند و فکر می کند که ممکن است که او هم به این مشکل مبتلا بشود، بنابراین دو تا تصمیم می گیرد یا تصمیم می گیرد که زود ازدواج نکند یا اینکه در مسیر ازدواج سخت گیری هایی انجام بدهد تا راه طلاق را در زندگی اش ببندد. \r\n\r\n ما باید بدانیم که چرا آمار طلاق در جامعه ما بالاست؟ انتخاب نادرست یکی از اصلی ترین عوامل طلاق های عاطفی و رسمی است. اگر انتخاب ها درست انجام بگیرد، راه بسیاری از طلاق ها بسته می شود. پس برای یک ازدواج موفق باید انتخاب درست داشت. مهریه بالا و مراسم پرخرج ازدواج تنها اول کار یک شب از کل ماجراست زیرا بعد از ازدواج مشکلات تامین معاش خانواده و مسکن و هزینه های فرزندآوری باعث می شود نه تنها ازدواج آسان نباشد بلکه به امری سخت تبدیل شود. از سوی دیگر ازدواج در سن کم، موانع اقتصادی، سختگیری ونداشتن مدارا و... عواملی است که باعث شده در طی این سال ها نه تنها طلاق سخت نباشد بلکه به سهولت و آسانی اجرا شود. \r\n\r\n آشنایی پیش از ازدواج باعث آسان سازی ازدواج می شود \r\n یک مددکار اجتماعی در این باره می گوید: آموزش ازدواج از دوران کودکی در نهاد فرد از طریق مشاهده رابطه پدر و مادر شکل می گیرد. امیرمحمود حریرچی می افزاید: خانواده ای که متلاطم است الگوی نامناسبی برای فردی است که در آینده می خواهد پدر یا مادر شود. از سوی دیگر خانواده های متشنج و افزایش آمار طلاق در جامعه در میان بقیه افراد و کسانی که تازه می خواهند ازدواج کنند نگرانی هایی را ایجاد می کند و باعث به تاخیر افتادن سن ازدواج در کشور می شود. \r\n\r\n او می افزاید: در حالی که در افزایش نرخ طلاق وضعیت رابطه و عوامل اقتصادی موثر است باید گفت ازدواج یک تعهد دو طرفه است که دونفر با هم در ادامه راه زندگی میان خودشان می بندندتا به خوشبختی برسند و امری فردی است و نباید نهادهای اجتماعی در آن به شکل مستقیم دخالت کنند. \r\n\r\n حریرچی با اشاره به مشکلاتی که در کشور در مورد آشنایی زوجین قبل از ازدواج وجود دارد می گوید: آشنایی پیش از ازدواج عامل موثر و مهمی است که اگر امکان آن ایجاد شود هم می تواند باعث کاهش نرخ طلاق شود و هم در جلوگیری از به تاخیرافتادن ازدواج از طریق مهریه سنگین و مشکلات میان خانواد ه ها موثر است. به اعتقاد او اگر امکان آشنایی پیش از ازدواج در کشور ما نظیر کشورهای دیگر ایجاد شده و با نظارت والدین این امر صورت پذیرد از طریق این انتخاب های عقلانی هم آمار طلاق کم می شود و هم این باعث افزایش مشارکت و همکاری دو طرف با یکدیگر در تعیین مهریه و هزینه های عروسی شده و مشکلات بعدی را برطرف می کند. \r\n\r\n طرح ازدواج آسان باعث افزایش طلاق می شود \r\n یک روانشناس و خانواده درمانگر با اشاره به طرح ازدواج آسان به آرمان می گوید: حتی اگر این اقدامات به درستی انجام شود و هزینه های اولیه ازدواج که بر دوش بسیاری از جوانانی که در آستانه ازدواج قرار دارند و خانواده های آنان کم شود باز هم تاثیری در کاهش طلاق نداشته و شاید حتی با تشویق بیشتر به ازدواج و ایجاد تصویری غیرواقعی از مشکلات اقتصادی با تشویق بیشتر افرادی که آمادگی این کار را ندارند به افزایش نرخ طلاق دامن بزنند. آناهیتا خدابخش کولایی می افزاید: آمادگی برای ازدواج از هر عامل دیگری مهم تر است و درحالی که امکانات اقتصادی و مالی یک جوان پاسخگوی مخارج او نیست نباید او را به ازدواج تشویق کرد. \r\n\r\n این روانشناس می گوید: افزایش نرخ طلاق در طی سال های اخیر به دلیل مشکلات اقتصادی نشان دهنده این است که این نوع تشویق افراد به ازدواج بدون درنظر گرفتن پیامدهای آتی آن تا چه حد می تواند مخرب باشد و برای این امر باید به دنبال راه حل های اصولی مانند ایجاد اشتغال و مسکن برای این افراد بود و با این نوع اقدامات شاید بتوان در حد یک شب یا دوشب مشکل را حل کرد اما زندگی زناشویی یک فرآیند بلندمدت است که نیازمند برنامه ریزی طولانی مدت است. \r\n\r\n اخبارا جتماعی - ارمان
7,افزایش طلاق عاطفی نگران کننده است/نسبت تعداد طلاق ها به ازدواج ها با شیب ملایم رو به رشد است \r\n به گزارش خبرنگار اجتماعی خبرگزاری آنا ، همایون هاشمی در جریان رونمایی از طرح جامع بشیر که طرحی برای کاهش نرخ طلاق و حمایت از افرادی است که طلاق گرفته اند، اعلام کرد که افزایش آمار طلاق عاطفی نگران کننده است: متاسفانه اخیرا در درصدهای طلاق دیده می شود که نرخ طلاق عاطفی بالا رفته است و مسوولین باید فکری برای این مساله بکنند. در حال حاضر عدم مسوولیت پذیری با 9/5 درصد بالاترین نرخ علت درخواست طلاق را در میان 10 دلیل اصلی به خود اختصاص داده است اما پس از آن طلاق عاطفی با 9/4 درصد در جایگاه دوم قرار دارد. در این میان اعتیاد با 7/8 درصد جایگاه سوم را به خود اختصاص داده است. درصد بیکاری و عدم بلوغ فکری به عنوان دلایل درخواست طلاق به ترتیب 4/8 و 4/3 درصد است. \r\n\r\n او مقایسه دقیق آماری نسبت طلاق به ازدواج را ضروری دانست و در اینباره گفت: در سال 91 نسبت طلاق به ازدواج، 5/5 ازدواج به هر یک طلاق بود اما در سال 92 این رقم ازدواج به 5/4 رسیده است. یعنی یک دهم کمتر شده است. این نسبت ها نشان می دهد که نسبت طلاق به ازدواج با یک شیب ملایم در حال افزایش است. این رویداد هم نگران کننده است. \r\n\r\n رئیس سازمان بهزیستی آمار رشد نرخ طلاق در سال های اخیر را هم ارائه داد: نرخ طلاق در سال های 89، 90، 91، 92 به ترتیب 137000، 142840، 150324 و 155369 مورد بوده است. آمار طلاق در سال 92 نسبت به سال 91 رشدی 13/2 درصدی داشته است. \r\n\r\n انتهای پیام/
7,لزوم آموزش های حقوقی با تکنیک های روانشناسی پیش از ازدواج به زوجین \r\n به گزارش خبرگزاری فارس از اصفهان، از آنجایی که از جمله مراحل مهم زندگی هر دختر و پسری مرحله ازدواج آنان است، چه بسا اگر ازدواج موفقی نداشته باشند، ممکن است دیگر موفقیت ها نیز تحت الشعاع قرار گیرد. بیشتر روانشناسان و جامعه شناسان اذعان دارند که خانواده، نقش اساسی را در سرنوشت فرزندان دارد و این والدین هستند که می توانند با راهنمایی ها و موضع گیری های به موقع و صحیح، راهگشای فرزندان خود باشند. \r\n\r\n این روزها با بازار گرم جدایی و طلاق رو به رو هستیم و شاید در این دوره که با روند رو به افزایشی طلاق مواجه هستیم، بهترین شکل طلاق در شرایطی که زوجین انصاف را رعایت کنند، همان طلاق توافقی باشد. معمولاً در طلاق توافقی از دعوا، جنجال، برخوردها، عکس العمل های نامعقول و اتلاف وقت بیشتر در پیچ و خم دادگاه ها که حتی در مواردی به چندین سال می انجامد، جلوگیری می شود. \r\n\r\n استان اصفهان به عنوان یکی از شهرهای بزرگ کشور از این قاعده مستثنی نیست و آمارهای نگران کننده ای در این خصوص به گوش می رسد، چنان که در 9 ماه گذشته سال جاری 28 هزار و 476 مورد ازدواج در استان به ثبت رسیده است که در مقایسه با مدت مشابه سال قبل با 32 هزار و 143 مورد ازدواج، کاهش 12 درصدی را نشان می دهد. \r\n\r\n همچنین آمار طلاق در 9 ماه مشابه سال گذشته نشان می دهد که از پنج هزار و 493 مورد به شش هزار و 39 مورد در 9 ماه امسال رسیده که با افزایش 10درصدی مواجه بوده است. \r\n\r\n بر همین اساس گفت وگویی با حسین صادق زاده پوده وکیل پایه یک دادگستری و مشاور حقوقی قوه قضائیه و نیز عضو کمیسیون فرهنگی اجتماعی مرکز وکلا و مشاوران حقوقی استان اصفهان صورت گرفته است. \r\n\r\n فارس: در مورد طلاق به خصوص طلاق توافقی بفرمایید و اینکه زوج یا زوجه که عهد و پیمان دائمی برای زندگی بسته اند، حق توافق برای جدا شدن دارند یا خیر؟ \r\n\r\n صادق زاده پوده: عقد نکاح به دو طریق باطل می شود طلاق و فسخ نکاح که فسخ مقوله ای مجزا است اما طلاق به جهات مختلف رخ می دهد مانند مشکلات موجود در رفتار یکی از زوجین و شاید هم در رفتار هر دو نفر و یا ممکن است مشکلی وجود نداشته باشد و صرفا به جهت عدم تفاهم اخلاقی باشد. \r\n\r\n البته بر اساس مباحث شرعی که از دیدگاه علمی هم ثابت شده که حق طلاق با مرد است اما درخواست طلاق زن با شرایط خاصی همراه است که اگر زن دادخواست طلاق بدهد باید یک سری شرایطی به عنوان ادله وجود داشته باشد، چنان که زمانی که عقد نکاح منعقد می شود طرفین بالاخص زوج متعهد به اموری می گردند که طی سند نکاحیه آن تعهدات را مکتوب می کنند و با عنوان شروط 12گانه مطرح شده که اگر زوج یکی از این موارد را داشته باشند، زوجه از طریق محاکم قضایی می تواند طرح دادخواست طلاق را در دستور کار بگذارد. \r\n\r\n به طور مثال عدم حسن معاشرت و سوء معاشرت مرد در حدی که امکان ادامه زندگی برای زن میسر نباشد از جمله مواردی است که وی می تواند از طریق مراجع قضایی دادخواست عدم امکان سازش را طرح کند که در این خصوص مواردی در قانون مدنی آمده که البته از طریق تشریفات اداری اقدام به طلاق می کنند. \r\n\r\n از سوی دیگر طلاق از سوی زوج در صورتی که زوجه مقصر نباشد، سبب می شود که زوج متضمن پرداخت تمامی حقوق زوجه از جمله مهریه، نفقه و اجرت المثل ایام زناشویی می شود. \r\n\r\n البته اجرت المثل ایام زناشویی قاعده خاصی دارد که در صورتی که زن در ایام زندگی امور مربوط به خانه مثل پختن غذا یا تمیزکاری و امثال آن را انجام دهد و قصدش عدم تبرأ باشد، اجرات المثل ایام زناشویی را می تواند از زوج طلب کند. \r\n\r\n فارس: به نظر شما طلاق توافقی را می توان جزو طلاق های مرسوم محسوب کرد، با توجه به اینکه هر روز شاهد افزایش طلاق توافقی در جامعه هستیم؟ \r\n\r\n صادق زاده پوده: طلاق توافقی از طلاق های مرسوم است که امروزه زوجین ترجیح می دهند خود را دیگر برای چندین سال درگیر بروکراسی و تشریفات محاکم نکنند و با بخشش همه یا قسمتی از مهریه و حقوق خود از همسر خود جدا شود. \r\n\r\n فارس: آیا تفاوتی بین طلاق توافقی از سوی افرادی که تازه ازدواج کرده اند با افرادی که چندین سال زندگی مشترک داشته اند و درخواست طلاق توافقی می کنند، وجود دارد یا خیر؟ \r\n\r\n صادق زاده پوده: بله، برای افرادی که تازه عقد کرده اند شرایط طلاق راحت تر است، زیرا زوج دوشیزه و باکره است و با توجه به امکان ازدواج مجدد با شرایط ازدواج اول، محاکم راحت تر برخورد می کنند تا زنی که پنج سال است ازدواج کرده و حضانت بچه را دارد، چرا که جدایی زن در آن شرایط تبعات یک زن مطلقه و مشکلات و افکار بیرونی جامعه و مشکلات فرزندان طلاق را به همراه دارد و در محاکم متفاوت است. \r\n\r\n فارس: با توجه به اینکه طلاق توافقی در حال افزایش است و قبح این قضیه به نوعی ریخته شده، آیا راهکاری پیش بینی نشده است که حداقل پیش از ازدواج افراد مشاوره شوند تا در زندگی مشترک کارشان به طلاق نکشد؟ \r\n\r\n صادق زاده پوده: چرا قطعا راه کارهای مختلفی پیش بینی شده است، مثلا با توجه به عضویت بنده در سال 86 در کانون نخبگان جوان استان اصفهان طرحی را به استاندار وقت اصفهان ارائه کردم که خواستار آموزش های قبل از ازدواج شدم که برخی آن زمان برعکس معتقد به آموزش قبل طلاق بودند در حالی که در این طرح لزوم آموزش قبل از ازدواج هم زمان با کلاس های یک روزه آزمایش ژنتیک بود که در این طرح در مورد حقوق طرف مقابل بحث شده بود. \r\n\r\n فارس: به نظر شما این طرح سبب نمی شود که خیلی از دخترها و پسرها از حقوق خود با خبر و اصلا ازدواجی صورت نگیرد؟ \r\n\r\n صادق زاده پوده: شاید آمار ازدواج پایین بیاید اما خوب این بهتر از این است که آمار طلاق بالا برود در واقع این طوری دختر و پسر آگاهانه ازدواج کرده و سر زندگی خود می روند. \r\n\r\n لازم است حق و حقوق زن را به مرد و حق و حقوق مرد را به زن در آموزش های قبل از ازدواج با تکنیک های روانشناسی آموزش داد و پیشنهاد کردم چنین طرحی در یک یا چند شهرستان به صورت نمونه در یک دوره 6 ماهه اجرا شود. \r\n\r\n البته آن زمان این طرح موافق و مخالف داشت و در کارگروه فرهنگی اجتماعی استانداری نرفت، در حالی که معتقدم اگر پای کسی برای طلاق به دادگاه باز شد به سختی می تواند متقاعد به زندگی مجدد کرد، چون خواهان طلاق فقط خواستار طلاق است اما پیش از ازدواج و نکاح می شود آگاهانه اقدام کرد. \r\n\r\n فارس: چرا این لفظ طلاق یا طلاق توافقی این قدر زیاد مرسوم شده و آیا این درست است که هر زوجی با توجه به حق و حقوقی که دارد سر موضوعات کوچک بحث طلاق را مطرح کند، آیا این ریخته شدن قبح به دلیل سهل شدن طلاق گرفتن نیست؟ \r\n\r\n صادق زاده پوده: البته طلاق توافقی موضوع جدید نیست و از قدیم الایام و حتی زمان پیغمبر (ص) هم بوده که زنان خود را طلاق می دادند و در قرآن کریم به صراحت نیز این امر عنوان شده که در مواردی شما می توانید طلاقشان دهید در صورتی که حقوق ایشان را بپردازید، البته در احادیث آمده منفورترین حلال ها نزد حضرت حق، طلاق است. \r\n\r\n فارس: شاید این نگرش به مسئله طلاق به دلیل اجتماعی شدن زنان و مشارکت در فعالیت های اجتماعی باشد که به نوعی باعث استقلال شده است، نظر شما در این خصوص چیست؟ \r\n\r\n صادق زاده پوده: بله زنان نسبت به گذشته بسیار مشارکت فعال دارند اما باید این موارد را پیش از ازدواج مطرح کنند و به صورت مکتوب در اسناد صادره از دفاتر ازدواج ذکر شود، و این در حالی است که به این امر هم توجه زیادی نمی شود. \r\n\r\n ناگفته نماند بسیاری از طلاق هایی که در محاکم واقع می شود به جهت عدم گذشت بین زوجین است، چنان که تقریبا 90 درصد از طلاق هایی که رخ می دهد به دلیل عدم گذشت است و هیچ کدام از زوجین گذشت نمی کنند در حالی که شاید حتی یک بار سنگ زیرین شدن می تواند جلوی خیلی از جدایی ها را بگیرد. \r\n\r\n فارس: به نظر شما کلاس های مشاوره ای که برای افرادی که درخواست طلاق دارند، می تواند در بازگشت به زندگی موثر باشد؟ \r\n\r\n صادق زاده پوده: به نظر بنده مشاورها خیلی خوب است در صورتی که مشاوران مشاور خوبی باشند و طوری مشاوره بدهند که افراد را سوق به طلاق ندهند و با کمال تاسف باید گفت درصدی از طلاق های واقع شده بین زوجین به جهت تشویق مشاوره های نادرست بوده است. \r\n\r\n فارس: آیا در بحث طلاق دسته بندی خاصی هم دارید که عده ای را به دلایل قابل گذشت به سمت مشاوره سوق دهید و عده ای را به سمت طلاق گرفتن راهنمایی کنید؟ \r\n\r\n صادق زاده پوده: طلاق را نمی توان دسته بندی کرد، زیرا هر کسی دلیلی برای طلاق گرفتن دارد، البته انسان ممکن الخطا است و در این خصوص نیز یک تقسیم بندی هایی شده و هر سال به روز می شود اما سال بعد دوباره تغییر می کند. \r\n\r\n اما ناگفته نماند، در بسیاری از موارد طلاق زن و مرد هیچ عیبی ندارد و همانند پیچ و مهره سالمی هستند اما به هم نمی خورند و این امر پس از زندگی زیر یک سقف مشخص می شود. \r\n\r\n در واقع خلقیات آنها به لحاظ روحی و روانی به هم نمی خورد و این هماهنگی و تفاهم زوجین باید در قالب های مختلف بررسی شود. \r\n\r\n فارس: به عنوان سؤال آخر راه حل عملی شما برای کاهش طلاق چیست؟ \r\n\r\n صادق زاده پوده: باید در مورد طلاق ریشه ای برخورد شود و آموزه های دینی که منشأ مذهبی دارند سرلوحه کار قرار گیرد. ائمه اطهار (ع) بحث های زیادی در مورد نکاح و طلاق را مطرح کرد ه اند که در کتب دینی و مباحث خانواده نوشته شده است. \r\n\r\n باید زندگی دینی و سبک زندگی سالم را الگو قرار دهیم و این امر بسیار بسیار زیاد، جلوی طلاق را می تواند بگیرد هر چند ما پرونده های طلاق از خانواده های مذهبی و دینی زیاد داریم اما بیشتر طلاق ها در بین افرادی است که در خانواده از لحاظ دینی کم گذاشته و از غلظت و خمیر مایه مذهبی برخوردار نبودند. اما به طور متوسط از حدود هر 100 ازدواج 20 مورد منجر به طلاق از خانواده مذهبی هستند که باید آسیب شناسی کرد که چرا این مسئله رخ می دهد و من پیشنهاد می کنم برای کاهش امر طلاق گذشت و صبر در برخورد با رفتار ناپخته و نسنجیده طرف مقابل در زندگی مشترک را بین زوج های جوان ترویج کنیم. \r\n\r\n انتهای پیام/63012/ل/چ3000
7,سازمان بهزیستی تنها مجری طرح کاهش طلاق در کشور است \r\n به گزارش روابط عمومی و امور بین الملل سازمان بهزیستی کشور به نقل از خبرآنلاین، طلاق به عنوان بستر آسیب ساز علاوه بر لطمه عاطفی به زن و مرد و ایجاد زیان احساسی به خانواده ها موجب بروز پدیده بیوگی و در صورت وجود فرزندان علتی برای افزایش فرزندان تک سرپرست می شود. از سوی دیگر افزایش آمار زنان سرپرست خانوار و رسیدن آن به مرز 2 میلیون و 500 هزار نفر به شکلی که سالیانه 60 هزار نفر به تعداد آن افزوده می شود آسیبی دیگر در جامعه ایجاد می کند. با نگاهی به آمار ازدواج و طلاق تا پایان آماه سال جاری به یک واقعیت تلخ پی می بریم که کاهش آمار ازدواج و افزایش طلاق به مرز هشدار در جامعه رسیده است . \r\n\r\n تعداد ازدواج 495671 و تعداد طلاق 103302 است.به طور متوسط در مقابل هر 6 ازدواج در کشور یک طلاق و در تهران هر 4 ازدواج یک طلاق روی داده است که این فرایند آماری باعث می شود که خانواده ها به اندیشه فرو رفته و در قبال سونامی آسیب ساز تمهیداتی فراهم کنند. در این میان، وجود 12 میلیون مجرد که در مرز ازدواج بوده و به علتهای مختلف از قبیل بیکاری، گرانی مسکن، تورم و تشریفات زائد مثل مهریه و شیربها و جهیزیه غیرمتعارف جوانان در مقابل پدیده ازدواج دست نگهدارند. البته ضعف مهارت مسئولیت پذیری و علاقه به آزادیهای دوران تجرد را به عنوان دلایل اصلی رفتاری باید به عوامل فوق اضافه شود. در این میان ایجاد حدود 300 سایت غیرمجاز ازدواج و بعضی از موسساتی که بدون نظارت نهادهای متولی به جای توسعه و افزایش ازدواج به فکر جیب خود بوده و فقط در اندیشه ایجاد رابطه بین پسران و دختران هستند جای تامل دارد . \r\n\r\n سایتها و موسسات یاد شده به دور از معیارهای نظارتی و کنترلی روزانه افزایش یافته و وزارت ورزش و جوانان اخیرا به فکر ایجاد یک سایت همسریابی افتاده که باید منتظر ماند و نتایج فعالیت آن را دید. بحث ما در مورد طلاق باید باعث شود نهادها و سازمانهای مربوطه با سیاست گذاریهای متمرکز در این زمینه حرکتی موثر انجام دهند. در این میان تنها سازمان بهزیستی با طرح کاهش از طلاق در حال اجرای برنامه ای است که در مورد حمایت دولت و مردم قرار گیرد گام موثری در این زمینه خواهد بود نتایج مثبت این طرح در استان یزد مایع دلخوشی و دلگرمی کارشناسان شده و امید است این حرکت به سرتاسر کشورگسترش یابد . \r\n\r\n کاهش طلاق باید با نظارت به 4 مرحله اجرا شود. پیش از ادواج: همسرگزینی مناسب و آموزش مهارتهای ایجاد تفاهم و از نظر رفتاری و جنسی می تواند سرآغاز مناسبی برای پیشگیری از ازدواج های نامناسب شود . \r\n مرحله ازدواج و بعد از آن: حمایتهای مالی و نظارت بر تعمیق رفتار زناشویی بعد از ازدواج، همچنین آموزش فرزند آوری می تواند موجب تحکیم پایه های زناشویی شود . \r\n\r\n مرحله انجام طلاق: برای کاهش عوارض و اسیبهای طلاق و رسانیدن آن به حداقل در این مرحله آموزش مهارتهای حرفه ای، ارائه مشاوره برای جلوگیری از افسردگی زنان و مردان می تواند قدم موثری باشد. در این مرحله با حضور مشاوران مجرب می توان از وقوع فاجعه طلاق با ارائه مشاوره و آموزش مهارت حل مسئله جلوگیری کرد و زن و شوهر را به زندگی و ادامه آن مرجوع کرد . \r\n\r\n در این مرحله است که نقش ارزنده مشاوران آشکار می شود و اگر دادگاههای خانواده بدون تایید و تصذیق طلاق حکم آن را صار نکنند می توان به کاهش آمار طلاق امیدوار بود زیرا در این مرحله افزایش تضادها و اختلالات اصلی ترین عامل محرک برای اجرای طلاق است . \r\n\r\n مرحله بعد از طلاق: بسیاری از آسیبها در این مرحله اتفاق می افتد .رسیدن سن بیوگی به 17 سال از یک طرف و وجود فرزندان طلاق از طرف دیگر تهیدیدی مستقیم برای تولید آسیبهای جدید و افزایش آمار آنها می شود . حمایت از زنان بیوه فاقد شغل و درآمد می تواند از ازدواج های نا مناسب واجباری جلوگیری کرده و موجب تصمیم گیری بهتر زنان شود. مردان هم با ارائه مشاوره توسط مشاوران برای زندگی بعدی و جلوگیری از اشتباهات گذسته می توانند از بار عوارض احساسی به چشم گیری کاهس دهند . \r\n\r\n ملاحظه می کنید که مراحل یاد شده و سیاست گذاری برای هریک از آنها می تواند از یک فاجعه عاطفی و اخلاقی در جامعه جلوگیری کرده و اجازه ندهد که آمار طلاق از مرز حاضر عبور کند. در اینجا لازم می دانم از مدیران و کارشناسان بهزیستی برای اجرای این طرح تشکر کرده و درخواست کنم ب طور جدی این طرح را برای سراسر کشور کاربردی کنند . \r\n دولت باید در مسیر تدبیر و امیدبا حمایت از طرح های مشاوره و بهره گیری از تجارب و تخصص روان شناسان و مشاوران و آسیب شناسان از نگاه نرم افزاری اجازه ندهند این سونامی کیان خانواده را مورد تهدید قرار دهد. در صورت غفلت از این آسیب بزرگ باید در آینده نه چندان دور با تاسف شاهد گسترش پدیده بیوه های جوان و افزایش روابط فرا زناشویی و زندگی های غیرمتعارف باشیم . \r\n\r\n مجید ابهری \r\n\r\n رفتارشناس \r\n\r\n منبع : روابط عمومی و امور بین الملل سازمان بهزیستی کشور \r\n
7,میزان ازدواج های احساسی و هیجانی روبه افزایش است \r\n حسن سلطانی امروز در گفت و گو با خبرنگار فارس در کوهبنان اظهار داشت: ازدواج یکی از سنت های حسنه در اسلام است و همواره مورد تاکید نبی مکرم اسلام (ص) و ائمه اطهار (ع) بوده و آنها سعی می کردند، جامعه را به این امر مهم ترغیب کنند، زیرا از منظر قرآن کریم خانواده از جمله نهادهای مقدسی است که در سایه ازدواج سالم شکل می گیرد. \r\n\r\n وی ادامه داد: برای رسیدن به مرحله رشد و تعالی باید این سنت حسنه را انجام داد و برای داشتن یک خانواده پویا همراه با آرامش باید آگاهانه در مسیر ازدواج قدم برداشت و همسری شایسته را برای زندگی انتخاب کرد در غیر این صورت کوتاهی و بی توجهی بسیاری از آسیب های اجتماعی در نهاد خانواده شکل می گیرد. \r\n\r\n رئیس دادگستری شهرستان کوهبنان بیان کرد: نباید از کنار مسئله بسیار مهم ازدواج به راحتی عبور کرد و این محل امن و آرامش بخش را به محیطی سراسر نفرت و انزجار مبدل کرد، زیرا خانه و خانواده مهمترین پایگاه تربیت فرزندان به شمار می روند. \r\n\r\n سلطانی تصریح کرد: فرزندان در مرحله نخست والدین را به عنوان بهترین الگو و پشتیبان خود می دانند، لذا باید تلاش کرد با ازدواج سالم محیطی دوستانه را رقم بزنیم تا الگوی رفتاری و عملی خوبی برای همدیگر و فرزندان خود باشیم و از سست شدن کانون خانواده ها پرهیز کنیم، زیرا با لرزش ستون این نهاد مقدس بدون شک بچه ها زیر آوار می مانند. \r\n\r\n وی یادآور شد: استفاده از توان علمی متخصصان از جمله ائمه جمعه، ائمه جماعت مساجد، حوزه های مشاوره، روانشناسی و مددکاران اجتماعی قبل از ازدواج و پس از آن نقش مهمی در استحکام بنیان این نهاد مقدس ایفا می کند و توانمندی اعضای خانواده در برخورد با مشکلات پیش روی در زندگی را افزایش می دهد. \r\n\r\n سلطانی گفت: دین مبین اسلام هم بر این نکته اهمیت فراوانی قائل است که در انتخاب همسر باید دقت بیشتری صورت گیرد، زیرا مادران نقش مهمی در تربیت فرزندان و آینده آنها ایفا می کنند. \r\n\r\n وی تاکید کرد: در گذشته بسیاری از ازدواج ها با موفقیت همراه بود و کمتر ازدواجی منجر به طلاق و جدایی می شد نظر به اینکه خانواده ها از حداقل امکانات رفاهی برخوردار بودند و برای گذران زندگی مجبور بودند، زن و شوهر در کنار هم کار کنند، اما صفا و صمیمیت خاصی بر زندگی ها حاکم بود. \r\n\r\n رئیس دادگستری شهرستان کوهبنان تصریح کرد: در گذشته چشم و هم چشمی ها در زندگی ها بسیار کم بود و خانواده ها با کار و تلاش مضاعف سعی می کردند، فقط شکم فرزندان خود را سیر کنند و عموما خانواده ها در یک فضا و در کنار هم زندگی می کردند به گونه ای که دخالت والدین در زندگی فرزندان در حد بسیار جزیی بود و در حقیقت خانواده ها بسیار قانع بودند و سطح توقع هم خیلی کم بود. \r\n\r\n سلطانی یادآور شد: در گذشته بزرگترها و ریش سفیدان از احترام و جایگاه ویژه ای برخوردار بودند و در صورت بروز هرگونه مشکل دیگر کسی به خودش جرئت نمی داد به محکمه قضایی مراجعه کند، زیرا مشکلات موجود با دخالت افراد مورد احترام و ریش سفیدان فیصله داده می شد. \r\n\r\n وی ادامه داد: به برکت استقرار نظام مقدس جمهوری اسلامی امروز امکانات در دورترین نقاط کشور هم وجود دارد، اما دیگر آن صفا و صمیمیت قبلی در بین خانواده ها وجود ندارد و در بیشتر مواقع به دلیل دخالت بی جای بزرگترها کانون گرم بسیاری از خانواده ها متلاشی می شود. \r\n\r\n این مقام قضایی تاکید کرد: امروزه به دلیل بالا بودن سطح توقعات، تجمل گرایی، تنفر و علاقه زوج ها، عدم مسئولیت پذیری مردها، دخالت اطرافیان، سوء ظن، ضرب و شتم بی مورد، توهین و بی توجهی زوج ها بسیاری از ازدواج ها ناموفق و همراه با طلاق است. \r\n\r\n سلطانی اضافه کرد: در حال حاضر شاهد افزایش ازدواج های احساسی و هیجانی در جامعه هستیم که در نهایت منجر به طلاق عاطفی می شود، زیرا زوج ها ممکن است زیر یک سقف با هم زندگی می کنند، اما روابط عاطفی در میان آنها بسیار کم رنگ است. \r\n\r\n وی تصریح کرد: به دلیل مشکلات اقتصادی بسیاری از زوج ها مجبورند برای گذران زندگی چند شغله باشند و همین امر سبب می شود که اعضای خانواده مدت زمان کمتری را در کنار هم سپری کنند و در حقیقت زوج ها به طور ناخواسته از هم دور شوند و این امر سبب می شود پس از مدتی زوج ها تمایلی به ارتباط با هم نداشته باشند و در صورت بروز هر گونه مشکل و اختلاف توان رفع اختلاف موجود بین خود را نداشته باشند و با مقصر جلوه دادن یکدیگر به دنبال احیای حقوق شخصی خود باشند. \r\n\r\n رئیس دادگستری شهرستان کوهبنان همچنین عدم تناسب فکری و فرهنگی بین زوج ها و در پاره ای از مواقع بین خانواده های زوج ها، عدم توجه زوج ها به نیازهای عاطفی و جنسی یکدیگر، روابط نادرست یکی از زوج ها، قطع روابط عاطفی، عدم شناخت صحیح زوج ها پیش از ازدواج را مقدمه طلاق و جدایی عنوان کرد. \r\n\r\n سلطانی گفت: مسائل اقتصادی، اعتیاد یکی از زوج ها، بیکاری، مهاجرت به شهرهای کوچک، روی آوردن بعضی از خانواده ها به ماهواره و شبکه های مبتذل از مهمترین عوامل موثر در طلاق هستند، افزایش سطح آگاهی عمومی، آموزش مهارت های زندگی و استفاده از وجود مراکز مشاوره ای می تواند در تثبیت ازدواج ها و کاهش طلاق موثر باشد. \r\n\r\n وی یادآور شد: آستانه صبر و تحمل زوج ها بسیار کم شده به گونه ای که با کوچکترین حرفی اعضای خانواده درگیر شده و حاضر نیستند برای رفع مشکل پیش آمده از وجود افراد قابل احترام و ریش سفیدان خانواده بهره بگیرند که در نهایت طلاق را بهترین راه حل دانسته و بدون کوچکترین گذشت و درنگی به دستگاه قضایی مراجعه و خواستار فرار از زندگی هستند. \r\n\r\n رئیس دادگستری شهرستان کوهبنان گفت: طلاق پیامدهای منفی فراوانی در جامعه نظیر افزایش زنان بی سرپرست و کودکان طلاق در پی دارد و همین امر زمینه را برای اعتیاد، دزدی و فساد بیشتر در جامعه رقم می زند اینجاست که خانواده ها باید با تحقیقات بیشتر و استفاده از وجود دوره های آموزشی پیش از ازدواج نقش موثر خود را در کاهش طلاق ایفا می کند. \r\n\r\n انتهای پیام/80012/و40
7,اهدای بیش از یک میلیارد ریال جهیزیه به مددجویان سراوان \r\n به گزارش خبرگزاری فارس از زاهدان به نقل از روابط عمومی کمیته امداد امام خمینی سیستان و بلوچستان، احمد قزاق گفت: در عمل به توصیه های دین مقدس اسلام و سیره نبی اکرم حضرت محمد (ص) در توجه به ازدواج و کانون خانواده و تسهیل ازدواج به هنگام، آگاهانه و آسان در بین جوانان در شرف ازدواج، کمیته امداد امام خمینی سراوان طی سال جاری 55 فقره جهیزیه به مبلغ یک میلیارد و 100 میلیون ریال در اختیار فرزندان خانواده های زیر پوشش قرار داده است. \r\n\r\n وی با اشاره به اینکه این اقدام در راستای حمایت از خانواده های نیازمند و برای رفع فقر و نگرانی جامه هدف در راستای تامین جهیزیه فرزندان شان اجرا شده است، افزود: کمیته امداد امام خمینی در راستای کمک رسانی و فراهم سازی شرایط ازدواج آسان برای فرزندان مددجویان زیر پوشش این نهاد در مناسبت های مختلف اقدام به پرداخت کمک هزینه جهیزیه برای افراد دارای شرایط ازدواج نیز می کند. \r\n\r\n مدیر کمیته امداد امام خمینی سراوان عنوان کرد: از دیگر اقدامات کمیته امداد امام خمینی در این راستا برگزاری دوره های آموزشی در سرفصل های دینی، آموزش مهارت های زندگی و همچنین آموزش سبک زندگی برای دختران در آستانه ازدواج است تا کم ترین میزان طلاق در بین زوج های زیر پوشش اتفاق بیفتد. \r\n\r\n وی با بیان اینکه یکی از سیاست های کلی کمیته امداد امام خمینی فراهم سازی امکانات و مقدمات ازدواج فرزندان مددجویان زیر پوشش و ترویج ازدواج آسان در بین خانواده هاست، گفت: هر ساله به تعداد بسیاری از زوج های نیازمند جهیزیه اهدا می شود. \r\n\r\n قزاق تصریح کرد: یکی از حمایت های کمیته امداد امام خمینی شهرستان سراوان از مددجویان کمیته امداد امام خمینی پرداخت وام های کارگشایی به جامعه هدف این نهاد مقدس و خانواده های نیازمند است. \r\n\r\n انتهای پیام/75009/م
7,ازدواج سفید، پیوند سیاه \r\n چند سالی است که شکلی از زندگی مشترک در تعدادی از شهرها به ویژه تهران رایج شده است. همباشی که نام آن را به دلیل ثبت نشدن اسامی دو نفر در شناسنامه هایشان، ازدواج سفید گذاشته اند. ازدواج سفید، پیوندی غیرقانونی و غیررسمی است که در آن دو نفر بدون ازدواج رسمی با یکدیگر زندگی مشترک تشکیل می دهند و روابطی مانند همسران رسمی و عقدی را در چارچوب یک خانه با هم برقرار می کنند. چه بسیار جای تاسف و نگرانی دارد، در بین ایرانیان که از قدیم بنیان خانواده را به درستی و با قوانین و با شرعیات تاسیس می کردند، برخی افراد به اسم ایرانی سعی می کنند فرهنگ منحط ضداخلاقی را گسترش دهند. ازدواج سفید دو کلمه ای است که تجزیه آنها در نگاه اول به دو کلمه ازدواج و سفید، زیباست و برای هر کسی که معنای ترکیبی اش را نداند، یک ازدواج ساده، صمیمی و زیبا را متبادر می کند؛ اما سراغ مفهوم که می روی، دلالت بر یک رابطه نامشروع، غیرقانونی و دور از شان یک مسلمان و یک ایرانی بافرهنگ است که آداب و رسوم دیرینه خود را دارد. بد نیست بدانیم که این نوع همباشی حتی در فرهنگ آکسفورد هم برای آن معنایی در نظر گرفته نشده است و در جوامع غربی از این نوع رابطه، برای دور زدن قانون مهاجرت یا مسائل دیگر استفاده می شود. حال باید اندیشید که چگونه همباشی فرهنگ غرب در ایران، ازدواج سفید نام گرفته است و این همباشی روز به روز در جامعه ما در حال گسترش است. \r\n\r\n در کشورهای اروپایی و آمریکایی، این نوع پیوند به طور قابل توجهی اجرا می شود و با توجه به گسترش نفوذ شبکه های ماهواره ای و فضاهای سایبری و تغییر سبک زندگی اسلامی ایرانی و فاصله گرفتن از آن، موجب توجه به این نوع زندگی در جامعه ما شده است. گسترش این سبک زندگی را می توان اینگونه تحلیل کرد که وقتی جامعه ای مدرن می شود، فقط شهر و روستا تغییر نمی کنند بلکه روابط اجتماعی نیز دستخوش تغییر می شوند. وقتی زنان تحصیل می کنند و بعد هم استقلال اقتصادی پیدا می کنند، کمتر حاضر می شوند که قوانین مردسالارانه را بی چون و چرا بپذیرند. از جمله ویژگی های جوامع مدرن، تنوع طلبی است. ویژگی ای که در بسیاری از قسمت های زندگی مدرن رواج داشته و ازدواج از این ویژگی مستثنا نیست. در اینجا تنوع طلبی یعنی اینکه فرد بخواهد هر روزش را با یک شخص بگذراند و این امر مستلزم این است که به هیچ قانونی متعهد نباشد. ازدواج و زندگی زناشویی، بزرگترین تعهد هر فرد در طول زندگی اش است. این خواست تنوع و امکان آن باعث می شود که فرد از زیر بار تشکیل خانواده شانه خالی کند و تن به این نوع زندگی بدهد که امروزه در حال افزایش است. دغدغه های دیگری همچون مشکلات مالی، ترس از طلاق، ناهمخوانی اخلاقی دختر و پسر، ظهور بدعت هایی با هزینه هایی گزاف برای مراسم های ازدواج، هزینه های بالای اجاره یا خرید مسکن و نبود تناسب دخل وخرج می تواند دلایلی دیگر باشد بر اینکه کسی حاضر به امضای عقدنامه نبوده و زندگی بدون ازدواج یا از نوع سفیدش را ترجیح دهد. حال برآنیم که با مقایسه این نوع همباشی با ازدواج های رسمی، فرجام و سرنوشت هر یک را به تصویر کشیم. \r\n\r\n 1- ثروت: مرد و زنی که ازدواج رسمی می کنند، نه تنها سرنوشتشان بلکه اموالشان نیز به هم گره می خورد. خدا به مردان و زنان با ایمان وعده داده است که بعد از ازدواجشان، آنها را از خزانه بی حد و اندازه خود روزی دهد و به مالشان برکت عطا کند. از سویی دیگر تحقیقات نشان می دهد، زوج هایی که بدون ازدواج رسمی، ازدواج بدون عقد و سفید را انتخاب می کنند در طول زمان ثروت کمتری را اندوخته می کنند؛ زیرا اغلب این افراد تحت حمایت مالی خانواده های خود قرار نگرفته و هر آنچه پول به دست می آورند صرف هزینه های جاری زندگی کرده و پولی برای پس انداز نمی ماند و خداوند نیز برکت را از مالشان برمی دارد. \r\n\r\n 2- سلامت روانی: زوج های ازدواج کرده، زندگی زناشویی شان، بسیار محکم تر و باثبات تر از زوج هایی است که ازدواج سفید کرده اند و زمانی که دو طرف تصور می کنند که احتمال شکست در ارتباطشان زیاد است تاثیر منفی بر روی روحیه آنها خواهد گذاشت؛ بنابراین سلامت روانی در زوج هایی که ازدواج سفید کرده اند بسیار ضعیف تر است. \r\n\r\n 3- کار خانه: زنایی که با مردی زندگی می کنند بسیار بیشتر از زنانی که تنها هستند، کار خانه انجام می دهند. در ازدواج رسمی مردان با صرف زمان بیشتر برای کار بیرون از خانه و تقسیم آنها با همسرانشان، زحمات همسر خود در خانه را جبران می کنند. اما این در حالی است که در ازدواج سفید، مردی که بیرون از خانه کار می کند، تعهدی برای تقسیم درآمد خود با زن ندارد و این زنانی که ازدواج سفید کرده اند بدون هیچ مزد دریافتی در خانه زحمت می کشند. \r\n\r\n 4- سرنوشت فرزندان: فرزندانی که از این دو نوع پیوند به وجود می آیند شرایط و سرنوشتی متفاوت با یکدیگر دارند. میزان وفاداری به یکدیگر و تقید به بودن همیشگی در کنار هم در ازدواج های سفید بسیار کم است. به همین دلیل فرزندان حاصله از ازدواج های سفید همیشه آینده ای مبهم را یدک می کشند و ممکن است با کوچکترین بحث و درگیری مادر یا پدر خود را که هیچ تعهد محضری به یکدیگر ندارند از دست بدهند. دراین شرایط است که کودک با دنیایی از مشکلات روبه رو می شود. \r\n\r\n 5- یکی از دیگر تفاوت های این دو نوع پیوند، تقید به مذهب است که به نظر می رسد فردی که ازدواج سفید را برگزیده، از برخی مسائل اجتماعی مهم مثل مذهب دور نگه داشته می شود. این سبک زندگی در اکثر مذاهب مردود است و به همین دلیل افرادی که چنین روش زندگی ای را پیش می گیرند در جمع های مذهبی چندان پذیرفته نیستند. به همین دلیل است که معمولا دختران و پسران مذهبی به چنین زندگی ای تن نمی دهند و آنهایی که ازدواج سفید را پیش می گیرند چندان افراد مذهبی نیستند. \r\n\r\n حال باید اندیشید که چگونه می توان این آفت اجتماعی را از فرهنگ غنی کشورمان بزداییم؟ \r\n\r\n شاید اولین و مهمترین قدم برای زدودن این آفت، آگاه سازی و آموزش به موقع جوانان و گروه های هدف است. باید جوانان را متوجه کرد که هزینه های بالا و تجملات در ازدواج خوشبختی به همراه ندارد. باید جوانان را متوجه نمود که هزینه های بالای ازدواج، پس از شروع زندگی مشترک نیز مشکلات و اختلافات زناشویی بسیاری را ایجاد خواهد کرد. یقینا افرادی که نسبت به این موضوع آگاه تر هستند کمتر سراغ چنین آسیب های اجتماعی می روند. حال شایسته است که همه نهادهای فرهنگی و مسوولین نیز به جای دامن زدن به موج شایعه پراکنی در رابطه با این موضوع مهم، به دنبال آگاهی بخشی به جوانان و ایجاد بستری مناسب برای سهولت ازدواجشان باشند، چرا که انحراف در نهاد ازدواج، انحراف در مساله نسل و حلالیت است که آثار شوم و زیانبار آن شاید غیر قابل جبران باشد.
7,فرزندان طلاق؛ قربانیانِ بی تقصیر \r\n به گزارش شبکه اطلاع رسانی راه دانا، به نقل از مشهد پیام ، همه اتفاق ها از آشنایی گرفته تامراسم ازدواج به سرعت انجام می گیرند و دختر و پسر در یک چشم برهم زدنی زندگی مشترک خود را آغاز می کنند. اما چند صباحی از زندگی آن ها سپری نشده که اختلافات زن و مرد نمایان می شود و دعواها بالا می گیرد. البته بعد از تولد فرزند، شاید اختلاف نظرهای آن ها کاهش یابد اما بعد از مدتی که وجود فرزند یک امر یکنواخت و عادی می شود، دوباره دعواها با شدت بیشتری از سر گرفته می شود. زن و مرد به جایی می رسند که دیگر چاره ای جز طلاق نمانده است. آن ها بعد از طلاق و جدایی از یکدیگر احساس می کنند که آزاد و رها شده اند اما به این فکر نمی کنند که شخص سومی نیز در زندگی آن ها وجود دارد و ممکن است و بعد از این جدایی چه به سر او بیاید. \r\n\r\n بی تقصیر و پرآسیب \r\n\r\n فرزندان کوچک ترین تقصیری در طلاق والدینشان ندارند اما در مسئله ازدواج به نسبت دیگر اعضای خانواده ضربه و لطمه بیشتری می خورند. آن ها شاهد اتفاقات قبل، حین و بعد از طلاق والدین خود هستند و به علت اینکه در کودکی وابستگی شدیدی به والدین خود دارد، با طلاق پدر و مادر آسیب روحی و روانی زیادی به آن ها می رسد. \r\n\r\n آسیب های دامن گیر طلاق، زندگی فرزندان را هم تحت شعاع قرار می دهد. مشکلاتی که برای فرزندان طلاق به وجود می آید بسیار زیاد و دردناک است و آن ها باید بار سنگینی از مشکلات را در ادامه زندگی خود به دوش کشد. آسیب های روحی، روانی و اجتماعی تا پایان دامن گیر زندگی آن ها خواهد شد. فرزند نبود پدر و مادر را حس می کند و از اینکه آن ها را در کنار هم ندارد احساس محرومیت به او دست می دهد و منجر به ضعف اعتماد به نفس او در فرزندان می شود. فرزندان طلاق به دلیل ضعفی که دارند به نسبت دیگر افراد در برابر معضلات و مشکلات، ضربه پذیرتر هستند و به سمت بزهکاری های اجتماعی و اقتصادی می روند. کودکان نیز اولین قربانی های طلاق اند. قربانی روحی، عاطفی و شاید هم جسمی. کودک در خانواده بعد از طلاق مبهوت و گچ است و با تعادل کمتری کارهای زندگی خود را انجام می دهد. \r\n\r\n آرامش خارج از خانه \r\n\r\n کودکان و فرزندانی که والدینشان از یکدیگر جدا شده اند، خانه را محل امنی برای خود نمی دانند و به دنبال مأمن امن تر و راحت تری برای خود هستند. فرزندان طلاق دیگر به خانه خود دل نمی بندند. \r\n\r\n عروسک های خیمه شب بازی \r\n\r\n حاصل طلاق چیزی جز در به در کردن فرزندان یا به خود واگذاشتن آن ها نیست. بعد از طلاق والدین سپردن فرزندان به دست نامادری و یا ناپدری به شدت آن ها را آزار می دهد. طلاق فرزندان را تبدیل به عروسک خیمه شب بازی می کند که گاهی نزد مادر، زمانی پیش پدر یا پدربزرگ، مادربزرگ، خاله و … و گاهی در پرورشگاه است. این دست به دست شدن ها و مواجهه با فرهنگ های مختلف، تأثیر نامطلوبی بر روی فرزندان خواهد گذاشت. \r\n\r\n تأثیر منفی بر رشد \r\n\r\n کودکانی که از فقدان مادر در خانه رنج می برند، رشد آن ها از کودکانی که در خانواده و در کنار مادر زندگی می کنند، کمتر است. نبود شخصیتی به نام مادر در خانه جلوی شکوفا شدن استعداد فرزندان را در همه زمینه ها می گیرد و بر شخصیت عاطفی و روانی فرزندان تأثیر منفی می گذارد. \r\n\r\n کودکی که از مادر یا پدر خود جدا شده قطعاً از تشنگی عاطفی رنج خواهند برد و برای جبران این کمبود به دنبال دست نوازشگر می گردد. او در تعامل با این شخصیت ها ممکن است عفت و پاکدامنی خود را از دست بدهد و با معضلات اجتماعی شدیدی روبه رو شود. متاسفانه این یک ناهنجاری است که در بیشتر جوامع اتفاق می افتد. \r\n\r\n انزوا طلبی، حسودی نسبت به هم سن و سالان خود که با پدر و مادرشان زندگی می کنند، شرکت نکردن در امور اجتماعی مدرسه و فوق برنامه هایی که با اولیا دارند، از جمله آثار سویی است که بر دوش فرزندان طلاق سنگینی می کند. \r\n\r\n قابلیت ارتکاب جرم بیشتر \r\n\r\n همچنین با توجه به اینکه پدر و مادر به عنوان دو عامل کنترل کننده، فرزندان را از انجام خیلی از کارها برحذر می دارند، زمانی که فرزند دست پدر و مادر را از دامان خود کوتاه می بیند، خود را آزاد و بی بند و قید می پندارد. نبود پدر و مادر بالای سر فرزندان سبب سرگردانی و بهم ریختگی افکار فرزندان می شود. شخصی که با این ویژگی وارد جامعه شود، خواه نا خواه آسیب پذیر خواهد شد و این امر منشأ بسیاری از آلودگی ها و نا به هنجاری هایی است که فرزندان طلاق با آن مواجه هستند. البته این امر ممکن است آن ها را به پرتگاه بزهکاری، بی عفتی و بدبختی های دیگر سوق دهد و شاید یکی از علل سختگیری اسلام بر جلوگیری در امر طلاق، توجه به هنجارهای اعضای خانواده است. کودکانی که فرزند طلاق هستند قابلیت ارتکاب جرم بیشتری را دارند و سطح جنایت در چنین افرادی بیشتر از سایر افراد است. \r\n\r\n تاثیرات روانی \r\n\r\n جدایی و طلاق والدین یکی از مهم ترین عوامل بیماری های روانی در کودکان است. به هنگام جدایی پدر و مادر، ترس از بی سرپرستی و آینده مبهم، کودک را فرا می گیرد و روان او را آزار می دهد. عقده های غیر قابل تحمل، احساس نفرت نسبت به والدین خود و از دست دادن امنیت از عوارض ناشی از صدمات روانی طلاق بر کودکان است. \r\n\r\n پیامدهای گریبان گیر \r\n\r\n طلاق والدین کودک را به سوی بیماری ها و اختلالات روانی سوق می دهد. افسردگی، انزواجویی، کاهش قدرت اراده و اندیشه، پریشان احوالی، بزهکاری کودکان و نوجوانان، ناسازگاری ها و رفتارهای ضد اجتماع آنان، فحشا به ویژه درنتیجه فقر و نا آگاهی، اعتیاد زنان، مردان، فرزندان و استفاده ابزاری از فرزندان در توزیع مواد مخدر، ناسازگاری و پرخاشگری فرزندان طلاق، فرار آن ها از خانه و سرانجام ولنگاری و بزهکاری آنان، کاهش میل به ازدواج در فرزندان طلاق، ضعف شخصیتی مشکلاتی هستند که برای همیشه گریبانگیر فرزندان طلاق می شوند. \r\n\r\n فرزندان طلاق آینده خوبی را برای خود تصور نمی کنند و نسبت به ارکان زندگی بی اعتماد شده و در آینده به مسائل و افراد پیرامون خود بی اعتنا و بی توجه می شوند. \r\n\r\n گزارش: فاطمه کلاته \r\n\r\n انتهای پیام/گ
7,تاثیر معنادار شبکه های اجتماعی بر طلاق \r\n مدیرکل دفتر امور آسیبهای اجتماعی وزارت تعاون کار و رفاه اجتماعی ضمن تاکید بر ضرورت آسیب شناسی شبکه های اجتماعی گفت: تحقیقات بین المللی موید این است که شبکه های اجتماعی بویژه فیس بوک بر طلاق تاثیر معنادار دارد. روزبه کردونی در گفت وگو با ایسنا افزود: بر اساس یکی از این تحقیقات از هر پنج مورد طلاق در آمریکا، فیس بوک عامل یک طلاق بوده است. در انگلستان نیز مشابه چنین آماری در پی تحقیقات گزارش شده است. در سال 2010 نیز یک پیمایش در آمریکا انجام شده است که اعلام می کند از هر پنج وکیل که پیگیر امور طلاق است، چهار نفر شواهدی را در دست داشته اند که نشان می داده شمار طلاق به دنبال استفاده از فیس بوک افزایش یافته است. کردونی ادامه داد: آنچه مسلم است این است که فیس بوک و سایر شبکه های اجتماعی بر روی کیفیت رابطه زناشویی اثر می گذارند لذا باید محافل دانشگاهی و محققان به صورت علمی این تاثیرات را بررسی کنند. کردونی درباره وضعیت ایران و تاثیر شبکه های اجتماعی بر زندگی زوج های ایرانی عنوان کرد: از یکسو شمار کاربران اینترنتی ایران طی هشت سال اخیر پنج برابر شده است و از هفت میلیون نفر در سال 1384 به 36 میلیون نفر در سال 1392 رسیده است و از سوی دیگر نسبت طلاق به ازدواج هم در همین بازه زمانی از 10 درصد به 18 درصد رسیده است. با این وصف می توان این سوال را مطرح کرد که آیا افزایش کاربران اینترنتی و فعالین شبکه های اجتماعی بر افزایش طلاق تاثیر داشته است یا خیر؟ وی افزود: البته طلاق یک مسئله پیچیده و چندبعدی است و نباید رویکرد تقلیل گرایانه به آن داشت و تنها از یک منظر به آن نگریست، اما می توان این نکته را بیان کرد که در کنار سایر مسائل موثر بر طلاق باید مقوله شبکه های اجتماعی را هم در نظر گرفت. کردونی درباره اقدامات آسیب شناسانه انجام شده در این خصوص گفت: گروه فضای مجازی و آسیب های نوپدید در دفتر امور آسیبهای اجتماعی وزارتخانه فعال شده است و با تاکید وزیر رفاه یکی از سیاست های این دفتر ایجاد یک گفت وگوی اجتماعی و همفکری با صاحبنظران و دانشگاهیان برای کاهش آسیب ها ی اجتماعی مرتبط با شبکه های اجتماعی است.
7,تمرکز بر کاهش آمار طلاق، فراموشی خانواده های جداشده \r\n به گزارش خبرنگار ایرنا، اما همه این مجموعه ها به نظر می رسد یک چیز را فراموش کرده اند و آن برنامه ریزی برای طلاق های اجتناب ناپذیری است که به هر ترتیب رخ می دهد. \r\n\r\n به هر دلیل که این طلاق ها اتفاق می افتد چه به دلیل ناتوانی این مجموعه ها از پیشگیری آن باشد و چه به این دلیل که راه دیگری برای زوجین وجود نداشته است، واقعیت مطلب این است که طلاق حادث شده است و باید از عواقب و آثار منفی آن بر روی بخش های مختلف خانواده تحت تاثیر این رویداد کاست. \r\n\r\n طلاق یک تغییر اساسی در زندگی فرد است که وی را دچار سردرگمی می کند، این سردرگمی و حتی بحرانی که ایجاد شده است اگر کنترل نشود پیامدهای منفی دیگری را در پی خواهد داشت. \r\n\r\n فرار فرزندان از منزل، سرقت، قتل و جنایت، گرایش به مصرف و فروش مواد مخدر و مشروبات الکلی، خودکشی، افت تحصیلی و سایر موارد از جمله تبعات طلاق در جامعه است. \r\n\r\n شکست، خیانت، نا امیدی، سردرگمی و بی ثباتی، احساساتی است که پس از طلاق فرد را احاطه می کند و ادامه زندگی عادی و بهنجار را از وی می گیرد. \r\n\r\n زوجینی که طلاق گرفته اند نیاز به مشاوره های طولانی بعد از طلاق دارند که کمتر پیش می آید که خود به سمت آن بروند.چرا که اگر این خانواده ها اهل مشاوره و کمک گرفتن از روانشناسان بودند احتمال به طلاق کشیدن زندگی آنها بسیار کمتر بود. \r\n\r\n بسیاری از خانواده هایی که کار آنها به طلاق می کشد صاحب فرزند یا فرزندانی هستند که حساسیت امر را بیشتر می کند. \r\n\r\n زوجین پس از ازدواج درست است که دیگر رابطه ای همسری با یکدیگر ندارند اما باید به خاطر فرزندان رابطه ای دوستانه را حفظ کنند تا آسیب های کمتری متوجه فرزندان شود. \r\n\r\n بنابراین به نظر می رسد دولت باید به طور رایگان مددکاران و مشاورانی برای آنها در نظر بگیرد. \r\n\r\n راه دیگر این است که قضات به همراه حکم طلاق، حکمی نیز برای دوره ای مشخص مشاوره همسران طلاق گرفته بدهند تا به این ترتیب بسیاری از تبعات و آثار منفی طلاق کاهش یابد و یا پیشگیری شود. \r\n\r\n هنوز مسوولین مربوطه به اهمیت این موضوع پی نبرده اند و تمرکز و فعالیت های دستگاه های اجرایی بر کاهش آمار طلاق متمرکز است. \r\n\r\n اما سرانجام باید مسوولین امر به اهمیت حمایت از خانواده های از هم پاشیده در اثر طلاق هم توجه کنند تا هم آینده فرزندان این خانواده ها به خطر نیافتد و هم اینکه از بسیاری از ناهنجاری های پس از طلاق پیشگیری شود. ک/4 \r\n\r\n 6108 \r\n\r\n امید بهمنی
7,طلاق 75 مورد آسیب اجتماعی دارد \r\n به گزارش خبرگزاری فارس از منوجان، حجت الاسلام امرالله گیوی نهاوندی عصر پنج شنبه در نشست تخصصی شیرین سازی زندگی در این شهرستان اظهار داشت: با کمال تأسف در کشور ما آمار طلاق روز به روز در حال افزایش بوده و هست. \r\n وی با اشاره به اینکه خطر طلاق در خانواده های مرتبط با طلاق نسبت به سایر خانواده ها تا 75 درصد افزایش پیدا می کند، بیان داشت: هر طلاق 75 مورد آسیب اجتماعی دارد و فرزندان طلاق نیز از نشاط درسی، عاطفی و اجتماعی بی بهره هستند. \r\n گیوی نهاوندی تصریح کرد: ما برای اینکه مبتلا به طلاق عاطفی و قانونی نشویم، باید یک سری اصول و قواعد اخلاقی و اسلامی را در زندگی مشترک رعایت کنیم. \r\n مدرس حوزه و دانشگاه گفت: در کشور ما یک سونامی به نام طلاق به راه افتاده است که آرام آرام نسل کشور را به باد می دهد به همین دلیل باید در این زمینه چاره ای اساسی اندیشیده شود. \r\n\r\n وی با بیان اینکه از نگاه اسلام رابطه زن و شوهر باید رابطه عاشق و معشوق باشد، اما با کمال تأسف بیشتر رابطه ظالم و مظلوم است عنوان کرد: در نگاه اسلام خانه مکانی مقدس و باارزش است، اما در بسیاری از خانه ها شادی اسلامی وجود ندارد. \r\n مدرس حوزه و دانشگاه اظهار داشت: برای داشتن یک زندگی شاد و شیرین باید اصول احترام، محبت و آراستگی متقابل زن و شوهر مد نظر قرار گیرد. \r\n\r\n انتهای پیام/80006/
7,"ازدواج سفید، تهی شدن زندگی از معنا \r\n نجمه الحسینی \r\n\r\n چند صباحی است شکلی از زندگی مشترک غربی در برخی شهرهای بزرگ بویژه تهران مطرح شده است که نام آن را به دلیل ثبت نشدن اسامی دو نفر در شناسنامه هایشان، ازدواج سفید یا همباشی گذاشته اند. در بسیاری از این موارد، حتی خطبه عقدی بین زن و مرد جاری نمی شود.بسیاری از کارشناسان کاهش نرخ ازدواج، رواج همباشی و پدیده نوظهور تجرد قطعی را ناشی از عواملی چون تغییر و تحول در الگوهای رفتاری و سبک زندگی، اعتقاد به داشتن زندگی آزاد و بدون تعهد دائمی، ادامه تحصیل و ارتقای موقعیت زنان، تغییر شرایط اجتماعی و مشکلات اقتصادی می دانند.البته برخی کارشناسان معتقدند درباره رواج همباشی یا ازدواج سفید نباید اغراق کرد و باید ابتدا با یک کار میدانی مشخص شود که این نوع زندگی چه تعداد خانواده ها را \r\n در بر می گیرد. صرف اینکه حرف و حکایت در مورد آن زیاد است نمی توان به این نتیجه رسید که با سونامی ازدواج های غیررسمی روبه رو هستیم و صرف مطرح شدن این موضوع در رسانه ها و شبکه های خبری و اجتماعی دلالتی بر رواج عینی این موضوع در سطح جامعه ندارد.با اطمینان می توان گفت که هیچ سازمانی آماری از این موضوع در ایران ندارد.به عبارت بهتر اصلا \r\n نمی توان آماری از این نوع موضوعات به دست آورد که این بر می گردد به نوع مشکل.لذا \r\n نمی توان هیچ مسئولی در هیچ یک از قوای کشور را از اینکه آمار ندارند زیر سئوال برد و به نوعی پاسخگو نبودن آنهارا نشانه فرار از پاسخگویی شان تلقی کرد.باور کنیم که هیچ سازمانی آماری دقیق از آسیب های اجتماعی ندارد تا چه رسد به این نوع موضوعات.شاید به دلیل جذابیت هایی که این موضوع در افکار عمومی ممکن است داشته باشد بعضی از افراد علاقه مند هستند این موضوع را در ایران خیلی بزرگ نشان دهند.در حالی که اگر منصفانه نگاه کنیم و اغراض شخصی را مبنای تحلیل قرار ندهیم بایداعتراف کنیم که مشکلاتی از قبیل طلاق، اعتیاد، خشونت های خانگی و... به مراتب مهمتر هستند و قابل توجه.گر چه این را می پذیریم که این نوع ازدواج ها حتی در غرب هم سرنوشت خوبی ندارند و نه تنها کمک به تشکیل نهاد خانواده نمی کنند که مانع آن نیز هستند.دراین نوع ازدواج ها معمولا دخترها بیشتر از پسر ها آسیب می بینند.فرار از مسئولیت تشکیل خانواده یکی از پیامد های این نوع ازدواج هاست.ازدواج سفید ""white marriage"" برگرفته از معادل فرانسوی آن است که به معنای یک ازدواج ناتمام یا غیرکامل می باشد. یک ازدواج ثبت شده بدون ارتباط واقعی ازدواج که در واقع یک ازدواج صوری و روی کاغذ است. در این ازدواج اهداف اقتصادی، اجتماعی یا حقوقی و از این قبیل مورد نظر است مثل گرفتن کارت اقامت و ویزا و غیره. ازدواجی برای پوشش که در کاربرد نقطه مقابل مفهومی است که در رسانه ها به کار می رود. \r\n آنچه رسانه ها از ازدواج سفید می رسانند زندگی مشترک است بی آنکه ازدواجی ثبت شده باشد و این در واقع همان صیغه است که در عرف و شرع و قانون دیده شده. این نوع ارتباط در مفهوم غربی نه ازدواج سفید بلکه زندگی دو نفر به عنوان دوست است که با هم به خانه مشترک آمده اند نه آنچه ازدواج سفید در آنجا کاربرد دارد.در ازدواج سفید هیچ شرط قانونی و ثبت اداری وجود ندارد و زن و مرد در هر لحظه که بخواهند با هم همخانه شده و هر لحظه که مایل نباشند از رابطه خارج می شوند که چنین شیوه ای از ارتباط با جنس مخالف نه تنها بر اساس معیارهای اخلاقی جامعه ما نیست بلکه مخالف با نص صریح قرآن و احادیث مذهبی ماست که همواره جوانان را به پاکدامنی، خویشتن داری و ازدواج حقیقی تشویق می کند.درباره علل ترویج ازدواج های سفید در جامعه می توان گفت عواملی همچون تهاجم فرهنگی، کمرنگ شدن باورهای مذهبی و اخلاقی، ضعیف شدن پیوندهای خانوادگی، سنت های غلط ازدواج، هزینه های کمرشکن اقتصادی، تنوع طلبی جوانان، قوانین و شرایط دشوار و زائد عقد و طلاق باعث شده برخی از جوانان به این سمت گرایش پیدا کنند.امان الله قرایی مقدم، روانشناس و \r\n جامعه شناس در این باره می گوید:""با توجه به اینکه 33 درصد دختران میل به تجردگرایی دارند و با توجه به اینکه مشکلات ازدواج وجود دارد، همچنین ترس از ازدواج و مسئولیت پذیری در بین جوانان در حال افزایش است. جوانان میل بیشتری به زندگی مجردی پیدا کرده اند.با بالارفتن سن ازدواج روابط نادرست، دوستی های خیابانی و در دسترس قرار گرفتن دوستان جنس مخالف باعث افزایش پدیده همباشی های سیاه شده است.متاسفانه همخانگی جوانان بدون هیچ تعهد، قانون و توجیه شرعی را ازدواج سفید نامیده اند در حالی که ازدواج امری مقدس و پیوندی شرعی است در حالی که این همخانگی هیچ کدام از ویژگی های \r\n ازدواج و سپیدبودن را ندارند"".همباشی یا همخانگی قبل از ازدواج دائم که در سال های اخیر به یکی از انتخاب های مورد علاقه جوانان بدل شده و اشتیاق افراد را برای رسیدن به این نتیجه که آیا برای زندگی دائم مناسب یکدیگر هستند یا خیر، برانگیخته است، از دیدگاه اغلب محققان روانشناسی مورد تایید نیست، آنها معتقدند در بیشتر موارد، این دوره آزمون، نتیجه مثبتی در بر نداشته و در موارد بسیار اندکی در نهایت به ازدواج دائم منجر شده است.دکتر گلزاری معاون وزیر در امور جوانان درباره روند بی رغبتی جوان ها به ازدواج و رو آوردن آنها به ازدواج سفید می گوید:""ازدواج سفید نوعی رابطه عاطفی و بخصوص نیاز جنسی است که بین زن و مرد اتفاق می افتد. ازدواج هایی که دختران و پسران بدون آنکه عقد کنند زیر یک سقف می روند. جوان ها برای پاسخ به نیازهایشان به این ازدواج تن می دهند و این ازدواج ها هم حتی در کشورهای غربی با آسیب های زیادی روبه رو بوده است"".ازدواج سفید پدیده نامتعارف و ناآشنایی است که به تازگی در ایران نیز رواج یافته است. البته این پدیده نخستین بار در آمریکا و در پی جنبشی پدیدار شد که ""جنبش آزادی زن"" نام داشت.این جنبش ظاهرا با هدف ایجاد تغییراتی در نظام اجتماعی، اقتصادی و سیاسی جامعه آمریکا انجام شد و هدف آن برقراری شرایط عادلانه و مساوی برای زنان بود.اما آنچه واقعا اتفاق افتاد پدیده ای بود که بعدها ""انقلاب جنسی"" نام گرفت و نتیجه آن رواج رفتارهای ناهنجار و بی بند و باری هایی بود که به غلط آزادی زنان نام گرفت.یکی از تبعات این اتفاق برقراری ارتباطاتی بود که خارج از ضوابط قانونی و معیارهای اخلاقی به وجود می آمد. بر این اساس ازدواج سفید هم یکی از همین روابط خارج از عرف و غیرقانونی بود که امروز متاسفانه شاهد نمونه هایی از آن در میان جوانان مان هستیم.دکتر جاوید مودی فوق دکترای روانشناسی کاربردی در خصوص عوارض و تبعات ازدواج سفید می گوید:""تبعات این ازدواج های سفید برای بانوان بسیار فاجعه آمیز است زیرا هیچ گونه تضمین و مسئولیتی در آن تعریف نشده است و مرد می تواند به دلخواه رابطه را برهم بزند و هیچ گونه ضرر و زیانی را تقبل نکند.عدم وجود امنیت روانی از ویژگی های مهم ازدواج سفید است.در ازدواج سفید آنچه بسیار به چشم می آید احساس عدم امنیت روانی برای هر دو طرف و خصوصا برای دختران و زنان است و از آنجا که ساختار خلقت و شخصیت زنان بسیار هیجانی، لطیف و بر اساس ظرایف و پیچیدگی های خاص آنها طراحی شده این گونه روابط تاثیر مخرب و فاجعه آمیزی بر ذهن و روان آنها بر جا می گذارد.از سوی دیگر در چنین ارتباطاتی برای فرزندان و بارداری های احتمالی هیچ پیش بینی ای انجام نگرفته و همین امر خود بر میزان فرزندان و کودکان نامشروع، بی شناسنامه و بی آینده و همچنین بر آمار سقط های غیرقانونی و مرگ و میر ناشی از آن می افزاید.در مجموع، ازدواج سفید میکروبی است که تنها موجب آلودگی ذهن مردان و نابودی شخصیت و حرمت زنان می شود"".این گونه روابط با جنس مخالف، چه به سبک گذشته و چه به سبک امروزی آن، نه تنها بر اساس معیارهای اخلاقی و اجتماعی جامعه، جزء ناهنجاری های اخلاقی و اجتماعی محسوب می شود، بلکه بر اساس آموزه های دینی، مخالف با حکم صریح قرآن و روایات دینی است؛ آن چنان که دین، همواره جوانان را به پاکدامنی، خویشتنداری و ازدواج حقیقی تشویق می کند.نمی توان این نوع روابط را در جامعه اسلامی به رسمیت شناخت و یا حتی آن را ازدواج نام گذاشت زیرا این نوع گستاخی را به هیچ عنوان نمی توان با انتخاب رنگ سفید، به آن نورانیت و مایه مودت و رحمت جلوه داد. چه بسا، اساسی ترین مشکل این گونه روابط، خالی بودن آنها از یک نگرش تعالی و کمال گرا در درونشان است که باعث می شود افراد به مرور زمان به پوچی برسند. در واقع حذف خدا از زندگی، معنایی جز پوچی ندارد.راهکارهای مقابله با چنین پدیده ای، در قدم اول، آگاه سازی و اطلاع رسانی عمومی است \r\n بدین صورت که تاثیرگذارترین و کوتاه ترین راه مقابله با هر ناهنجاری و رفتار غلط اخلاقی، اجتماعی، آگاه سازی و اطلاع رسانی دقیق و اقناع افکار عمومی است. دومین راه، تسهیل و \r\n آسان سازی زمینه ها و مقدمات ازدواج و \r\n شکل گیری خانواده و سومین آن، افزایش میزان پایبندی جوانان به ارزش ها و باورهای دینی است تا در نتیجه چنین ازدواج های سیاهی در سطح جامعه به تدریج کاهش پیدا کند."
7,خانواده عاملی اصلی تربیت فرزندان \r\n محبوبه فتاحی روانشناس در گفتگو با خبرنگار اجتماعی باشگاه خبرنگاران ، گفت: هر خانواده در ارتباط با فرزندان خود از روش تربیتی خاصی استفاده می کند و منظور ما از روش تربیت شیوه ای است که والدین براساس آن فرزندان را تربیت می کنند. \r\n\r\n وی با اشاره به اینکه تفاوت های بسیاری در نحوه تربیت فرزندان وجود دارد، افزود: امروزه می توان از دو نوع روش تربیت قدرت مدارانه و روش تربیت متعادل صحبت کرد. \r\n\r\n فتاحی اظهار داشت: در روش قدرت مدارانه، روش تربیت به صورت سنتی و قدیمی است که والدین بر این باورند برای جلوگیری از لوس شدن فرزندان باید از به کار بردن چوب و عصا دریغ نکرد و معمولا از تنبیه بدنی برای تربیت فرزند استفاده می کنند. \r\n\r\n وی اضافه کرد: در روش تربیت متعادل که بهترین روش تربیت فرزندان است به حقوق کودک اهمیت داده می شود و فرزندان در این روش فرصت ابراز عقیده ارند و در صورت بروز اشتباه به کودک به عنوان یک مجرم نگاه می شود. \r\n\r\n فتاحی روانشناس با تاکید براینکه در روش متعادل والدین سرمش زندگی کودکان هستند و تمام رفتار آن ها به عنوان یک زیربنا در تربیت کودک موثر است بیان داشت: به طور مثال رفتار مذهبی والدین، نظم و تربیت موجود در زندگی آن ها، مهر و محبت والدین نسبت به یکدیگر الگوی بسیار مناسبی برای تربیت فرزندان است. \r\n\r\n وی خاطر نشان کرد: به خانواده ها توصیه می کنم برای تربیت فرزندان خود از روش تربیت متعادل استفاده کنند تا فرزندان به درستی تربیت شوند. \r\n\r\n انتهای پیام/
7,نقش موثر مشاوران خانواده در آموزش و تربیت فرزند \r\n به گزارش خبرنگار خبرگزاری آنا ، دکتر کاظم شریعت نیا با تاکید بر روش های علمی موثر تربیتی فرزندان گفت: خواسته ها و انتظارات فرزندان واضح و روشن است، والدین با درک این مهم و احترام به خواسته ها و احساسات فرزندان می توانند با ایجاد حس همدلی و همکاری در حل بسیاری از مسایل آنان کمک کنند. \r\n\r\n رئیس دانشگاه آزاد اسلامی واحد آزادشهر تصریح کرد: والدین همواره از داشتن فرزندی ناخلف و بی تربیت بیمناک هستند، اما آیا در تربیت صحیح فرزندان خود به اندازه کافی وقت گذاشته اند. \r\n\r\n شریعت نیا افزود: گزینه های تربیتی بسیاری وجود دارد که در تربیت فرزندان حائز اهمیت است از جمله برخورد مناسب و شایسته با کودکان در قبال انجام کاری مفید که قابل تقدیر باشد در همان لحظه و در همان مکان، راهنمایی و هدایت فرزندان به سمت کارهای خوب و پسندیده و همچنین بالا بردن سطح اعتماد به نفس آنان و بسیاری از موارد که در تربیت صحیح فرزندان تاثیرگذار خواهد بود. \r\n\r\n انتهای پیام/ع
7,"استفاده از ظرفیتهای آموزش وپرورش در مبارزه باموادمخدر \r\n بهرام سلیمانیان در گفتگو با خبرنگارآموزش وپرورش پانا گفت : جهت اجتماعی شدن مبارزه با موادمخدرتلاش سه نهاد در قالب ""مثلث همکاری ویژه""مهم جلوه می نمایدکه شامل: دستگاه هایی که تکالیف قانونی دارند،سازمانهای مردم نهاد ورسانه های مکتوب وغیرمکتوب می باشد که در صورت درکنار هم قرار گرفتن این سه ظرفیت ، اتفاقات خوشایندی رخ خواهد داد. \r\n\r\n وی ادامه داد: دبیران تربیت بدنی ،مربیان بهداشت ورابطین پیشگیری(مدیران مدارس) ظرفیتهای قابل توجهی در آموزش وپرورش جهت مبارزه با موادمخدر تلقی می شوند. \r\n\r\n معاون تربیت بدنی وسلامت آموزش وپرورش خراسان شمالی ادامه داد: دو ویژگی محل سکونت وخانواده برای دانش آموزان در معرض خطر و دانش آموزان پرخطر تاثیرگزار است که پیگیری مشکلات ومسائل دانش آموزان پر خطر برای آموزش وپرورش ، امری ضروری به شمار می آید. \r\n\r\n سلیمانیان با اشاره به برنامه های خاص برای فرهنگیان خانم سرپرست خانوار گفت: معاون تربیت بدنی وسلامت آموزش وپرورش استان به منظور پیشگیری از آسیبهای اجتماعی سرپرستان خانوار (خانم) و فرزندان آنها ، در نظر دارد برنامه های دانش افزایی و آگاهی بخشی ،آموزش مهارتهای زندگی،برنامه های تفریحی از جمله اردوها،مسابقات ورزشی را برای این سرپرستان خانواده وفرزندان آنان اجرا نماید."
7,"تربیت جنسی چه هست و چه نیست \r\n تربیت جنسی ، پروردن و اوج دادن به رفتارهای جنسی نیست بلکه پرورش، تعدیل و جهت دهی است. \r\n\r\n امروزه پیشرفت سریع دنیا در حیطه ارتباطات ، خانواده ها و فرزندان آن ها را در معرض هجوم فراوان اطلاعات مناسب و نامناسب قرار داده. همین طور محدوده روابط و وسایل ارتباطی با گستردگی و پیچیدگی بسیاری مواجه شده و دنیای فرزندان ما از محدوده کوچک خانه و مدرسه بسیار فراتر رفته و پای تبادل افکار و اطلاعات حتی به آن سوی مرزها هم کشیده شده. این مسئله در کنار جوانب مثبتی که دارد ، عواقب خطرناکی هم برای خانواده ها و فرزندان آن ها دارد. بعید نیست در این گیر و دار ، عواقب سوء وضعیت نابسامان مسائل جنسی در دنیای غرب ، آلودگی ها و لغزش ها و بیماری های ناشی از این انحرافات دامن گیر خانواده و فرزندان ما نیز بشود. \r\n در چنین اوضاعی اولین و سودمند ترین اقدام از طرف والدین توجه بیشتر به آموزش و تربیت جنسی است. تربیت جنسی ، پروردن و اوج دادن به رفتارهای جنسی نیست بلکه پرورش، تعدیل و جهت دهی است. منظور از تربیت جنسی در واقع هدایت درست احساسات جنسی فرزندان در مسیری است که موجب شکوفایی و رشد آن ها شود. متاسفانه در جامعه ما گاه بزرگ تر ها نقش ضعیفی در تربیت جنسی فرزند خود عهده دار می شوند و بیشتر آموزش های موجود به شکل غیر رسمی در بین دوستان و همسالان رد و بدل می شود. \r\n\r\n ریشه اختلالات و انحرافات جنسی در کودکی \r\n گر چه اغلب مشکلات جنسی در دوره بزرگسالی به وجود می آید، اما ریشه واقعی و علل اصلی این مشکلات در مسائل دوران کودکی و نوجوانی و عوامل تربیتی آن دوران نهفته است. والدین باید با شناخت این عوامل ، توجه به آن ها و پیشگیری از وقوعشان ، زندگی جنسی سالمی را برای فرزندان خود فراهم کنند. عواملی چون: \r\n\r\n 1) انزوای کودکی \r\n کودکانی که در طفولیت و کودکی برای مدتی طولانی از دیگران جدا بوده اند، در روند تعامل روانی- جنسی خود دچار مشکل می شوند. گاه مشکلات بزرگسالی در واقع جبران محرومیت های عاطفی دوران کودکی است. \r\n\r\n 2) اتفاقات خاص در دوره کودکی و نوجوانی \r\n یک اتفاق جنسی ، هر چند به ظاهر ساده و کوچک در دوره کودکی و نوجوانی ممکن است بر رفتارهای بعدی فرد تآثیر بگذارد. مثلا همجنس گرایی اغلب در مواردی شروع می شود که فرد در دوان کودکی درگیر یک رابطه جنسی شده و یا حداقل فرد بد آموزی داشته باشد. ضربه زدن به پشت کودک ، دردی توام با لذت در او ایجاد می کند و در برخی کودکان موجب انحراف جنسی به صورت تمایل به خودآزاری می شود. \r\n\r\n اگر کودک شما سوالاتی را در این رابطه از شما نمی پرسد، به این معنا نیست که او هنوز کوچک است، بلکه به این معناست که نمی داند چگونه سوالات خود را از شما بپرسد یا احساس کرده شما در پاسخ به این مسائل بی میل هستید یا از طرح این مسائل ناراحت می شوید. صبر کردن تا بلوغ برای شروع صحبت در مورد مسائل جنسی و و عدم وجود فضای ارتباطی مناسب برای طرح شدن سوالات احتمالی می تواند زمینه مشکلات جدی را فراهم نماید \r\n\r\n 3) الگوسازی جنسی نادرست و شکست در همانند سازی \r\n همانند سازی همان الگو گیری دختر از مادر و پسر از پدر است. این الگو قرار دادن شامل نحوه صحبت کردن ، حرکات، تفریح، بازی، پوشش، آرایش و رفتارهای دیگر است. عدم موفقیت در گرفتن الگوهای مناسب و نقش های صحیح جنسی ، ممکن است سبب اختلالات جنسی شود. \r\n\r\n 4) نداشتن اطلاعات درست \r\n دسته ای از منحرفان جنسی کسانی هستند که فهم درستی از مسائل جنسی نداشته و در دوران کودکی از آموختن این گونه مسائل به شدت ترسانده و منع شده اند. \r\n\r\n 5) ترس از مسئولیت \r\n گاه ترس از عهده دار شدن مسئولیت به عنوان یک فرد بزرگسال و رشد نکردن کافی و درست شخصیت فرد ، زمینه ساز انحراف می شود. \r\n\r\n سن مناسب برای شروع تربیت و آموزش جنسی چه سنی است؟ \r\n بعضی از والدین تصور می کنند که اگر با فرزندان در مورد مسائل جنسی سخن نگویند ، افکار جنسی در کودکان تقویت نمی شود و آن ها به رفتارهای جنسی وسوسه یا علاقه مند نخواهند شد.اما حقیقت این است که کودکان از زمانی که در سال های ابتدایی زندگی ، قدرت تشخیص پیدا می کنند سوالاتی درمورد مسائل جنسی در ذهن خود دارند.اگر کودک شما سوالاتی را در این رابطه از شما نمی پرسد، به این معنا نیست که او هنوز کوچک است، بلکه به این معناست که نمی داند چگونه سوالات خود را از شما بپرسد یا احساس کرده شما در پاسخ به این مسائل بی میل هستید یا از طرح این مسائل ناراحت می شوید. صبر کردن تا بلوغ برای شروع صحبت در مورد مسائل جنسی و و عدم وجود فضای ارتباطی مناسب برای طرح شدن سوالات احتمالی می تواند زمینه مشکلات جدی را فراهم نماید. \r\n\r\n فرآوری: زهرا سادات طباطبایی \r\n\r\n بخش خانواده ایرانی تبیان \r\n\r\n منبع:"" تربیت جنسی و فرزندان ما"" تالیف دکتر حامد اختیاری"
7,وضعیت آب و هوا در تعطیلات پیش رو \r\n مدیر کل پیش بینی و هشدار سریع سازمان هواشناسی با اشاره به مواج شدن دریای خزر طی 48 ساعت آینده گفت: از عصر فردا شاهد بارش باران در مناطق زلزله زده خواهیم بود.عبدالرضا امیدوار شهری افزود: بر اساس نقشه های پیش یابی هواشناسی از فردا در آذربایجان شرقی و مناطق زلزله زده شاهد افزایش ابر خواهیم بود. این افزایش ابر از عصر فردا همراه با رعد و برق و بارندگی پراکنده و وزش باد خواهد بود.وی افزود: این وضعیت تا روز یکشنبه نیز ادامه خواهد داشت و شاهد بارندگی پراکنده در این مناطق خواهیم بود.مدیر کل پیش بینی و هشدار سریع سازمان هواشناسی گفت: از اواخر وقت امروز با نفوذ جریانات شمالی در سواحل دریای خزر دمای هوا در این مناطق کاهش یافته و دریای خزر مواج خواهد بود.
7,افزایش آلاینده های جوی در شهرهای صنعتی \r\n مدیرکل پیش بینی وهشدار سازمان هواشناسی کشور آخرین پیش بینی ها از وضعیت آب و هوای کشور در روزهای آتی را تشریح کرد. \r\n\r\n احد وظیفه در گفت وگو با ایسنا، در تشریح جزئیات این خبر گفت: براساس آخرین نقشه های پیش یابی هواشناسی از روز شنبه نیز بارش های خفیف و پراکنده را در این مناطق شاهد خواهیم بود اما به تدریج ازعصر شنبه از میزان ابرناکی در این مناطق کاسته خواهد شد. \r\n\r\n وی با بیان اینکه پیش بینی می شود در روز جمعه غلظت آلاینده های جوی در شهرهای صنعتی نیمه شمالی کشور کاهش بیابد، گفت: از روز شنبه و طی روزهای یکشنبه و دوشنبه به سبب ایجاد شرایط پایدار و سکون نسبی هوا در کشورشاهد افزایش چگالی آلاینده های جوی در شهرهای صنعتی و بزرگ نظیر تهران، اراک، اصفهان، کرج و تبریز و در نتیجه کاهش کیفیت هوا خواهیم بود که این پدیده می تواند منجر به کاهش کیفیت هوا و دید افقی شود. \r\n\r\n به گفته وظیفه از عصر روز شنبه وزش باد در شرق و جنوب شرق کشور به عنوان پدیده غالب پیش بینی شده است. \r\n\r\n مدیرکل پیش بینی وهشدار سازمان هواشناسی کشور درباره آخرین پیش بینی ها از وضعیت آب و هوای پایتخت نیز گفت: آسمان تهران در روز شنبه صاف ودرپاره ای از نقاط همراه با غبار محلی پیش بینی شده است و بیشترین و کمترین دمای آن نیز 10 و یک درجه سانتی گراد بالای صفر خواهد بود.
7,وضعیت آب و هوای تهران، گیلان و مازندران \r\n مهندس احد وظیفه گفت: براساس نقشه های پیش یابی هواشناسی با ورود سامانه بارشی ازسه شنبه 5 فروردین در مناطق جنوبی کشور شاهد ابرناکی و بارش باران خواهیم بود.وی با بیان اینکه از بعدازظهر چهارشنبه 6 فروردین بر میزان بارش ها در این منطقه افزوده خواهد شد، گفت: این شرایط در روز پنجشنبه 7 فروردین نیز ادامه خواهد داشت و از بعداز ظهر این روز از سمت جنوب غرب از میزان ابرناکی کاسته خواهد شد.به گفته مدیرکل پیش بینی و هشدار سریع سازمان هواشناسی کشور بارش ها از بعدازظهر چهارشنبه 6 فروردین تا اواخر وقت پنجشنبه در جنوب کرمان، هرمزگان و جنوب سیستان و بلوچستان گاهی با رگبار و رعد و برق همراه خواهد بود و از اواخر پنجشنبه 7 فروردین و جمعه 8 فروردین نیز شاهد بارش پراکنده در استان های شمال غرب کشور خواهیم بود.وی با اشاره به اینکه ازعصر چهارشنبه 6 فروردین تا اواخر پنجشنبه به تناوب بارش باران و گاهی رگبار و رعد و برق در نیمه جنوبی استان های کرمان، شرق و مرکز هرمزگان، تنگه هرمز، جزیره قشم و نیمه جنوبی سیستان و بلوجستان پیش بینی شده است، گفت: بنابراین پیش بینی می شود که در این مناطق آب گرفتگی معابر و سیل آبی شدن رودخانه ها و مسیل ها رخ دهد.وی هشدار داد که هنگام تردد از مناطق مستعد سیلاب و آبگرفتگی احتیاط لازم انجام شده و تا حد امکان از اقامت در حاشیه رودها و مسیل ها خودداری شود.وظیفه درباره وضعیت آب و هوای پایتخت در روزهای چهارشنبه 6 فروردین و پنجشنبه 7 فروردین نیز گفت: آسمان پایتخت در روز چهارشنبه صاف تا کمی ابری پیش بینی شده و در روز پنجشنبه نیز این وضعیت همراه با بارش پراکنده در ارتفاعات ادامه خواهد داشت.مدیر کل پیش بینی و هشدار سریع سازمان هواشناسی کشور بیشینه دمای هوای تهران در این دو روزرا به ترتیب 17 و 18 و کمینه آن را نیز 8 و 9 درجه سانتی گراد بالای صفر اعلام کرد.وظیفه درباره وضعیت آب و هوا در دو استان مازندران و گیلان نیز گفت: در دو روز آینده آسمان نیمه ابری و در پاره ای از نقاط همراه با مه صبحگاهی در این دو استان پیش بینی می شود که این وضعیت در روز پنجشنبه با بارش پراکنده باران در ارتفاعات همراه خواهد بود.به گفته وی وضعیت آب و هوا در استان خراسان رضوی نیز کمی ابری و در پاره ای از نقاط همراه با مه صبحگاهی پیش بینی شده است.
7,محمد اصغری وضعیت هوای سیستان و بلوچستان را از زاهدان پیش بینی کرد \r\n به گزارش خبرگزاری فارس از زاهدان، امشب سیستم رایانه صفحه لمسی هواشناسی برای نمایش هوشمند وضعیت جوی استان در استودیو خبر صدا و سیمای سیستان و بلوچستان با حضور محمد اصغری کارشناس سازمان هواشناسی افتتاح شد. \r\n\r\n رایانه صفحه لمسی هواشناسی یا Touch Screen وظیفه نمایش اطلاعات جوی در ساعات گذشته و پیش بینی وضعیت آب و هوا در روز های پیش رو را بر عهده دارد. \r\n\r\n محمد اصغری کارشناس سازمان هواشناسی در نخستین اجرای این سیستم در استودیو واحد خبر صدا و سیمای سیستان و بلوچستان که از شبکه استانی هامون پخش شد، از ورود سامانه بارشی به سیستان و بلوچستان و وقوع بارش باران در نقاط مختلف استان تا چهارشنبه این هفته خبر داد. \r\n\r\n وی پیش بینی کرد: تا اواخر روز سه شنبه، در اکثر نقاط سیستان و بلوچستان به ویژه نواحی مرکزی، جنوبی و جنوب شرق و سواحل رگبار همراه با رعد و برق و تند باد و در برخی نقاط احتمال تگرگ، پیش بینی می شود. \r\n\r\n این کارشناس هواشناسی با اشاره به گرمای هوا در شهرستان دلگان، برای این منطقه احتمال وقوع پدیده رعد و برق پیش بینی کرد. \r\n انتهای پیام/3139/ش20
7,پیش بینی هوا در 24 ساعت آینده \r\n مدیر پبش بینی و هشدار سازمان هواشناسی کشور آخرین پیش بینی ها از وضعیت آب و هوای کشور را تشریح کرد. احد وظیفه گفت: براساس نقشه های پیش یابی طی روزهای شنبه ویکشنبه برای نوار غربی کشور و دامنه های البرز افزایش ابر، بارش پراکنده و وزش باد پیش بینی می شود. همچنین از روز سه شنبه تا آخر هفته جوی پایدار بر کشور حاکم خواهد شد که پیامد آن سکون نسبی هوا وافزایش آلاینده های جوی در شهرهای صنعتی وپرجمعیت می باشد.به گفته وی روز دوشنبه خلیج فارس مواج پیش بینی می شود و در سواحل دریای خزر در روز دوشنبه کاهش دما پیش بینی می شود.مدیر پبش بینی و هشدار سازمان هواشناسی کشور با اشاره به وضعیت هوای تهران اظهار کرد: بر این اساس، آسمان تهران امروز یکشنبه کمی ابری درپاره ای نقاط نیمه ابری همراه با وزش باد در ارتفاعات بارش پراکنده پیش بینی می شود و حداقل و حداکثر دما 4 و 14 درجه سانتیگراد خواهد بود. در روز دوشنبه نیز آسمان پایتخت صاف تا کمی ابری و درپاره ای نقاط غبارآلود همراه خواهد بود و حداقل و حداکثر دما در این روز به 3 و 12درجه سانتیگراد خواهد رسید.
7,پیش بینی وضعیت هوا در روزهای آخر هفته \r\n احد وظیفه گفت: براساس نقشه های پیش یابی هواشناسی طی 24 ساعت آینده در غالب مناطق کشور جو پایدار بوده و در نیمه شمالی کشور افزایش نسبی دما پیش بینی می شود که افزایش دما در سواحل شمالی کشور قابل توجه بوده و در برخی مناطق سواحل غربی خزر و استان اردبیل با وزش باد جنوبی نسبتأ شدید همراه خواهد بود. \r\n\r\n او ادامه داد: از بعد از ظهر روز چهارشنبه با نفوذ جریان های شمالی ضمن کاهش دما در نوار شمالی کشور، ابتدا درشمال غرب و برخی مناطق غرب و بتدریج طی روز پنجشنبه در سواحل دریای خزر و دامنه مرکزی البرز و تا اواخر وقت این روز در شمال شرق کشور ابرناکی، بارش باران و برف و وزش باد پیش بینی می شودکه این موج روز جمعه در برخی مناطق شمال شرق کشور فعال بوده وبتدریج از کشور خارج می شود. \r\n\r\n او با بیان این که دریای خزر از چهارشنبه شب و طی روز پنجشنبه مواج خواهد بود، گفت: از روز چهارشنبه تا پایان هفته جاری در جنوب شرق کشور افزایش ابر و در ساعات بعد از ظهر وزش باد، رگبار باران، در مناطق مرتفع بارش برف پیش بینی می شود که این وضعیت روز پنج شنبه در این منطقه تشدید شده و به شرق کشور نیز کشیده خواهدشد. \r\n\r\n مدیرکل پبش بینی و هشدار سریع سازمان هواشناسی کشور با اشاره به وضعیت هوای تهران، گفت: بر این اساس، آسمان تهران در روز پنجشنبه ابری در ارتفاعات بارش باران و برف در بعدازظهر کاهش ابر و وزش باد پیش بینی می شود و حداقل و حداکثر دما در این روز 4 و 13درجه سانتیگراد خواهد بود. همچنین در روز جمعه نیز آسمان پایتخت به صاف خواهد بود که حداقل و حداکثر دما در این روز 6و 13درجه خواهد بود. \r\n اخبار اجتماعی - ایسنا
7,پیش بینی وضعیت آب و هوا در سه روز آتی \r\n ایسنا: مدیرکل پیش بینی و هشدار سازمان هواشناسی کشور، پیش بینی های وضعیت آب و هوای کشور در سه روز آینده را تشریح کرد. \r\n\r\n احد وظیفه افزود: بر اساس تحلیل آخرین داده های هواشناسی در روز دوشنبه بارش پراکنده در استان های فارس، بوشهر، یزد، شمال کرمان، خراسان جنوبی، خراسان رضوی پیش بینی می شود و به علت نزدیک شدن سامانه بارشی از غرب کشور ابرناکی در استانهای نیمه غربی از دوشنبه بعدازظهر افزایش می یابد و بارش پراکنده در استان های کردستان، آذربایجان غربی، کرمانشاه، ایلام، لرستان و شمال خوزستان شروع می شود. \r\n\r\n وی با اشاره به افزایش بارش در روز چهارشنبه مجددا در نیمه غربی، گفت: بتدریج بر میزان بارش در این استان ها افزوده می شود و تا سه شنبه بعدازظهر گستره بارش غالب نواحی استان های نیمه غربی، استان های واقع در جنوب البرز و سواحل شمالی را در بر می گیرد. با حرکت این سامانه به سمت شرق از سه شنبه بعدازظهر از میزان بارش در برخی مناطق نیمه غربی موقتا کاسته می شود و در نواحی شمال شرق و شرق کشور بارش باران به وقوع می پیوندد. \r\n\r\n وی با بیان این که نیمه غربی خلیج فارس طی سه روز آینده مواج خواهد بود، افزود: در صبح روز سه شنبه و صبح چهارشنبه احتمال وقوع رگبار و رعد وبرق همراه با تگرک در برخی مناطق نیمه غربی وجود دارد. همچنین احتمال وقوع گرد و خاک در جنوب غرب و غرب کشور در روزهای دوشنبه، سه شنبه و چهارشنبه صبح وجود دارد. \r\n\r\n مدیرکل پبش بینی و هشدار سریع سازمان هواشناسی کشور با اشاره به وضعیت هوای تهران، اظهارکرد: بر این اساس، آسمان تهران در روز سه شنبه ابری همراه با بارش باران و وزش باد در ارتفاعات بارش برف پیش بینی می شود و حداقل و حداکثر دما در این روز9 و 14درجه سانتیگراد خواهد بود. همچنین در روز چهارشنبه نیز آسمان پایتخت نیمه ابری تا ابری و بارش باران و در ارتفاعات بارش برف خواهد بود که حداقل و حداکثر دما در این روز9و 13درجه خواهد بود.
7,نیمه شمالی کشور، از روز سه شنبه با کاهش قابل توجه دما روبروست \r\n کار شناس سازمان هوا شناسی با بیان اینکه از روز سه شنبه تا روزهای پایانی هفته آینده با نفوذ جریان های سرد شمالی در کشور روبرو هستیم؛ اظهار کرد: بر این اساس در نیمه دوم هفته آینده با کاهش قابل ملاحظه دما در نیمه شمالی کشور رو برو خواهیم بود. \r\n\r\n فرشته گودرزی در گفت و گو با خبرنگار ایلنا در مورد پیش وضعیت آب و هوای کشور گفت: طی دو روز آینده در برخی مناطق دامنه های جنوبی زاگرس و جنوب کشور شاهد آسمانی ابری، بارش باران، گاهی همراه با رعد و برق و وزش باد خواهیم بود. \r\n\r\n وی ادامه داد: بارش ها روز گذشته در شمال استان فارس و استان کهکیلویه و بویر احمد بود، اما امروز گسترش بارش ها به شرق کشور نیز کشیده می شود، البته بارش ها امروز در استان های فارس،بوشهر و شرق کرمان شدت بیشتری خواهد داشت. \r\n\r\n این کار شناس هوا شناسی افزود: همچنین امروز با تقویت جریان های شمالی بر مقدار بارش ها در سواحل خزر افزوده می شود. \r\n\r\n گودرزی اظهار کرد: از بعد از ظهر روز یکشنبه از مقدار ابر ها در جنوب کشور کاسته شده و بارش ها در شرق و شمال شرق و به صورت پراکنده در سواحل دریای خزر و نواحی مرکزی کشور ادامه می یابد که در مناطق سردسیر بارش ها به صورت برف خواهد بود. \r\n\r\n وی تصریح کرد: روز دوشنبه نیز در شمال شرق و شرق کشور بارش پیش بینی می شود. همچنین از روز سه شنبه تا روزهای پایانی هفته آینده با نفوذ جریان های سرد شمالی کاهش قابل ملاحظه دما در نیمه شمالی کشور رخ خواهد داد. \r\n\r\n این کار شناس هوا شناسی در ارتباط وضعیت آب و هوای پایتخت اظهار کرد: برای تهران نیز امروز آسمانی نیمه ابری همرا با گاهی وزش باد و بارش های پراکنده پیش بینی می شود.
7,وضعیت آب تهران وخیم شد \r\n میزان: قائم مقام شرکت آب و فاضلاب استان تهران، وضعیت آب سدهای تهران را به خصوص سدهای لار و لتیان را بحرانی اعلام کرد و گفت: به دلیل عدم بارش مناسب باران وضعیت آب سدهای تهران وخیم است و مردم باید ضمن صرفه جویی برای بارش نزولات جوی دست به دعا بردارند. \r\n\r\n علیرضا نوذری پور ، با اشاره به این که ذخایر سدها را در سال های گذشته از دست داده ایم گفت: به دلیل عدم بارندگی مطلوب از ذخایر سدها استفاد می کنیم به طوری که برای تامین آب شرب مردم تهران در بهمن ماه با نگرانی هایی مواجه هستیم. \r\n\r\n قائم مقام شرکت آب و فاضلاب استان تهران، ذخایر آب 5 سد استان تهران را 361 میلیون متر کعب اعلام کرد و گفت: به دلیل وضعیت ذخایر آبی استان تهران آب سدها در مقایسه با مدت مشابه دو سال گذشته دو برابر این میزان بود. \r\n\r\n وی، در ادامه ازافزایش میزان مصرف آب در فصل زمستان به دلیل افزایش درجه دما خبر داد و افزود: میزان مصرف آب به دو میلیون و 600 هزار متر مکعب افزایش یافته است. \r\n\r\n قائم مقام شرکت آب و فاضلاب استان تهران، با بیان این که افزایش درجه دمای هوا موجب تبخیر آب سدها شده است ادامه داد: به دلیل تبخیر آب سدها، میزان روان آب های بالا دست این سدها به یک سوم کاهش یافته است. \r\n\r\n وی خواستار افزایش میزان صرفه جویی آب از سوی مردم شد و ادامه داد: وضعیت آب سدها آنقدر بحرانی است که مردم بابد دعا کنند تا باران ببارد. \r\n\r\n نوذری پور، با بیان این که در حال حاضر متوسط مصرف آب در تهران 2.5 میلیون متر مکعب در روز است گفت: براساس درجه حرارت هوا مقداری افزایش و کاهش نسبت به این رقم داریم اما به طور متوسط 2.5 میلیون متر مکعب آب در تهران روزانه مصرف می شود و کماکان حجم مصرف بالا است.
7,استقرار توده هوای سرد در استان زنجان تداوم می یابد \r\n محمدعلی مسلمی امروز در گفت وگو با خبرنگار فارس در زنجان وضعیت جوی امروز استان را بارندگی پراکنده پیش بینی کرد و اظهار داشت: این بارندگی ها از اواخر وقت امروز قطع می شود. \r\n\r\n وی تنها سامانه بارشی هفته جاری را بارش های پراکنده برای عصر روز چهارشنبه دانست و اضافه کرد: به غیر از این سامانه، استان طی هفته جاری بارندگی نخواهد داشت. \r\n\r\n کارشناس پیش بینی جوی اداره کل هواشناسی استان زنجان برودت هوا و کاهش دما را از پدیده های جوی استان طی چند روز آینده عنوان کرد و افزود: این کاهش دما بیش از 10 درجه پیش بینی شده که همین امروز دما هشت درجه کاهش یافته است. \r\n\r\n وی تاکید کرد: کاهش دمای استان زنجان تا عصر روز چهارشنبه یعنی ورود و آغاز فعالیت سامانه جوی کم دامنه بعدی ادامه می یابد. \r\n\r\n مسلمی به بارش های چند روز گذشته در سطح استان زنجان اشاره کرد و گفت: همه شهرستان ها به غیر از گرماب بارش هایی را طی این مدت داشته اند. \r\n\r\n وی با بیان اینکه بیشترین میزان بارش طی این مدت با 17 میلی متر از خرم دره گزارش شده است، بیان داشت: شهرستان های خدابنده، زنجان، ماهنشان و آب بر هم طی این مدت 10، 16، 10 و 14 میلی متری داشته اند. \r\n\r\n کارشناس پیش بینی جوی اداره کل هواشناسی استان زنجان دمای فعلی شهر زنجان را دو درجه زیر صفر اعلام کرد و گفت: زنجان طی 24 ساعت گذشته نوسان دمایی بین 10 درجه زیر صفر و سه درجه بالای صفر را پشت سر گذاشته است. \r\n\r\n وی با بیان اینکه طی روز گذشته خرم دره با 12 درجه زیر صفر پایین ترین دما را داشته است، خاطرنشان کرد: بالاترین دما در این بازه زمانی سه درجه بالای صفر بوده است. \r\n\r\n انتهای پیام/73004/ح20
7,هوای تهران امروز ناسالم است \r\n به گزارش گروه اجتماعی آنا، بر اساس اطلاعات رسیده از ایستگاه های سنجش آلودگی هوای شهر تهران، بر میزان غلظت کلیه آلاینده ها نسبت به روز گذشته در همین ساعت افزوده شده است. به این ترتیب میانگین آلاینده ذرات معلق کمتر از دو و نیم میکرون فراتر از حد مجاز بوده و شاخص کیفیت هوا هم اکنون در شرایط ناسالم برای گروه های حساس قرار دارد. \r\n\r\n براساس این اطلاعات، ایستگاه های دروس، پارک رازی، پارک سلامت، سوهانک، شهرک چشمه و فرمانداری شهرری به لحاظ آلاینده ذرات معلق کمتر از دو و نیم میکرون در شرایط ناسالم قرار دارند. \r\n\r\n پیش بینی شرایط آب و هوایی تهران نیز نشان می دهد که هوای شهر تا ساعت آینده در وضعیت ثابتی قرار خواهد داشت که با توجه به این وضعیت، وضعیت هوای این شهر نیز تا ساعات آینده در شرایط ناسالم قرار خواهد داشت. \r\n\r\n درشرایط ناسالم هوای شهر، توصیه می شود گروه های حساس یعنی افراد مبتلا به بیماری های قلبی و ریوی، سالمندان و کودکان از فعالیت های طولانی مدت در فضای باز اجتناب کنند. \r\n\r\n انتهای پیام/
7,دست کاری نامتعادل طبیعت توسط انسان ها موجب تغییرات جوی زمین شده است \r\n بهمن خدایار روز یکشنبه در گفت و گو با ایرنا، افزود: دست کاری های نامتعادل افراد در جامعه شهری، تنظیم نبودن دستگاه های ماشینی، استاندارد نبودن بسیاری از کارخانجات و تولیدات صنعتی در حاشیه شهرهای صنعتی و رعایت نکردن دستورالعمل ها و الزاماتی که از طرف سازمان محیط زیست به اکثر دستگاه های اجرایی تاکید می شود بیشترین سهم را در تغییرات جو زمین و گرم شدن ایفا می کند. \r\n\r\n این کارشناس هوا شناسی عنوان کرد: در طی روند چند سال گذشته میزان بارندگی در شهرستان مریوان نسبت به استان و حتی میانگین کشوری در بعضی فصول بالاتر بوده و این مسئله بیشتر به هوای تقریبا گرم و موقعیت خاص جغرافیای و جوی این شهرستان مربوط می شود. \r\n\r\n وی با اشاره به اینکه در طول چند دهه اخیر تمام نقاط دنیا و کشور ایران نیز با پدیده خشکسالی و کاهش نزولات آسمانی روبه رو بوده است، اظهار کرد: میزان بارش در شهرستان مریوان به طور متناوب در طول سال 900 میلی متر بوده است که این میزان در طول چند ماه گذشته در این شهرستان 15 الی 20 میلی متر افزایش داشته است. \r\n\r\n خدایار بیان کرد: پیش بینی وضع آب و هوا توسط پارامترهای خاصی صورت می گیرد که بیشتر در حیطه تجربی و علم هواشناسی کاربردی امکان پذیر است و حتی اساتید دانشگاه هم بدون تجربه و کار مداوم نمی تواند درست پیش بینی کنند. \r\n\r\n وی افزود: کشاورزانی هم هستند که آسمان را می بینند و بر اساس تجربه وضعیت جوی را برای چند ساعاتی پیش بینی می کنند. \r\n\r\n وی ادامه داد: برای ساختن یک ایستگاه هواشناسی استاندارد و به روز نیاز به اعتبارات خاص بوده که در شرایط کنونی روند ساخت چنین ایستگاهی نه درشهرستان مریوان بلکه در استان نیز فراهم نمی شود . \r\n\r\n مریوان در فاصله 130 کیلومتری غرب شهرستان سنندج مرکز استان کردستان واقع شده است.
7,"دمای هوا در سواحل دریای خزر افزایش می یابد/ هوای تهران تا روز جمعه آلوده است \r\n امین حسین نقشینه، کارشناس مستقر در سازمان هواشناسی در گفتگو با خبرنگار اقتصادی باشگاه خبرنگاران در خصوص وضعیت آب و هوای کشور طی روزهای آینده افزود: امروز ""سه شنبه نهم دی ماه 93"" اعلام شد که طی دو روز آینده در اکثر مناطق کشور جوی پایدار برقرار است که پیامد آن تجمع و افزایش آلاینده های جوی در شهرهای صنعتی و پرجمعیت خواهد بود. \r\n\r\n وی افزود: از امروز تا پنج شنبه به سبب ایجاد شرایط پایدار و سکون نسبی هوا در نیمه شمالی کشور افزایش چگالی آلاینده های جوی در شهرهای صنعتی و بزرگ مانند تهران، اصفهان، اراک، کرج، تبریز و مشهد سبب کاهش کیفیت هوا و دید افقی می شود. \r\n\r\n کارشناس هواشناسی تصریح کرد: امروز در سواحل دریای خزر دمای هوا افزایش می یابد که در برخی مناطق استان های گیلان و اردبیل با وزش باد جنوبی همراه خواهد بود و از بعدازظهر فردا و روز پنجشنبه به سبب نفوذ جریانات شمالی، در سواحل شمالی بارش پراکنده و کاهش دما و روز جمعه نیز بارش پراکنده در شمال شرق پیش بینی می شود. \r\n\r\n وی تصریح کرد: روز پنجشنبه نیز در برخی مناطق شمال غرب، سواحل دریای خزر، دامنه های البرز و سپس شمال شرق کشور افزایش ابر، بارش پراکنده گاهی با وزش باد پیش بینی می شود و در دو روز آینده بخش های مرکزی و شرق خلیج فارس مواج خواهد بود. \r\n\r\n نقشینه با اشاره به وضعیت آب و هوای تهران طی 2 روز آینده گفت: وضعیت آب و هوای تهران در ادامه وقت امروز، صاف درپاره ای نقاط غبارآلود و فردا، صاف و غبارآلود و روز پنجشنبه، غبارصبحگاهی دربعدازظهر افزایش ابر اوایل شب بارش پراکنده پیش بینی می شود. \r\n\r\n وی ادامه داد:امروز و فردا و روز پنجشنبه تهران چگالی آلاینده های جوی افزایش یافته و سبب کاهش کیفیت هوا و دید افقی می شود و همچنین طی این مدت وضعیت هوا برای تمام اغشار ناسالم خواهد بود. \r\n\r\n نام استان بیشینه دما کمینه دما نام استان بیشینه دما کمینه دما \r\n آذربایجان شرقی 9 0 فارس 17 1 \r\n آذربایجان غربی 10 3- قزوین 12 2- \r\n اردبیل 13 2 قم 19 0 \r\n اصفهان 14 0 کردستان 14 5- \r\n البرز 12 2 کرمان 18 5- \r\n ایلام 15 1 کرمانشاه 12 3- \r\n بوشهر 28 16 کهکیلویه و بویراحمد 17 1- \r\n تهران 14 4 گلستان 18 1 \r\n چهارمحال و بختیاری 12 10- گیلان 16 5 \r\n خراسان جنوبی 14 5- لرستان 17 1- \r\n خراسان رضوی 14 2 مازندران 17 4 \r\n خراسان شمالی 13 3- مرکزی 9 3- \r\n خوزستان 22 9 هرمزگان 25 15 \r\n زنجان 12 2- همدان 11 6- \r\n سمنان 14 3 یزد 16 3 \r\n سیستان و بلوچستان 17 3- \r\n انتهای پیام/"
7,ابتکار وضعیت آلودگی هوا، آب، لایه ازن، پارازیت و کود شیمیایی را تشریح کرد/ ورود مواد دستکاری شده ژنتیک به کشور \r\n به گزارش خبرنگار بهداشت و درمان فارس، معصومه ابتکار در همایش سرطان و پیشگیری در سالن همایش های صدا و سیما گفت: محیط زیست و معضلات آن از محورهای مهم و از نگرانی جوامع شده است و امروز پس از صلح و امنیت اگر جوامع نگرانی مشترک داشته باشند بحث و موضوع محیط زیست است. \r\n\r\n وی ادامه داد: بحران های محیط زیست به هم خوردن تعادل، آلاینده های محیطی و گرم شدن زمین می رود تا بر زندگی اثر جدی گذاشته و از یک موضوع تشریفاتی به یک مسئله اساسی و محوری در سیاست های بین المللی و ملی تبدیل شود. \r\n\r\n ابتکار گفت: آلودگی ها و تغییرات محیط زیست در زندگی مردم سلامت و سرطان آثاری دارد که روز به روز در حال مشخص شدن است و هر روز با عوامل جدیدی روبه رو می شویم به طوری که سالانه 70 هزار ماده شیمیایی جدید به محیط جهان عرضه می شود که از نظر ریسک خطر و سرطان نگرانی و تلاش جدی را می طلبد. \r\n\r\n معاون رئیس جمهور گفت: در این زمینه سال گذشته ایران در موضوع جیوه به کنوانسیون جهانی پیوست چرا که سرطان علاوه بر اینکه ریشه ژنتیک دارد و سیستم ایمنی پاسخ متفاوتی می دهد عوامل اپی ژنتیک نیز دخیل شناخته شده و از لحظات شکل گیری DNA آثار بلند مدتی را ایجاد می کند . این آثار اختلال در سیستم ایمنی را سبب می شود. \r\n\r\n ابتکار با اشاره به اینکه روز به روز با مباحث دقیق تری در سطح مولکولی و سلولی مواجهیم گفت: علاوه بر سیاستگذاری های کلان و سیاست گذاری در محیط زیست سبک زندگی اهمیت دارد که مردم باید یاد بگیرند که بسیاری از عوامل خواسته و ناخواسته می تواند تهدیدی برای زندگی شان باشد. در این میان سبک زندگی نادرستی که جوانان متاثر از آن شده اند باید اصلاح شود. \r\n\r\n وی گفت: روزانه 16 هزار کیلو هوا مصرف می شود بنابراین امکان ورود آلاینده از هوا بیش از همه است این در حالی است که در شهرهای بزرگ که متاثر از سوخت و احتراق سوخت فسیلی بوده اند برنامه مقابله با آلودگی هوا اجرا شد همچنین برنامه های کنترل صنایع، بهبود آن، بهبود صنایع حمل و نقل و کنترل دقیق ترافیکی از جمله این برنامه هاست. \r\n\r\n ابتکار ادامه داد: در کشور بحث کاهش آلودگی هوا از سال 55 مطرح شد اما به طور جدی در سال 79 اولین برنامه برای تهران و 7 شهر بزرگ تصویب شد که البته تا سال 84 این برنامه اجرایی شد. در این برنامه حذف سرب از بنزین عرضه شده استاندارد شدن خودروها و حذف خودروی پیکان از نمونه های این برنامه بود ولی در سال های بعدی این برنامه به فراموشی سپرده شد. \r\n\r\n رئیس سازمان محیط زیست کشور ادامه داد: در دولت یازدهم به محیط زیست توجه جدی شد به طوری که مصوبه هوای پاک را به تصویب رساندیم و در این میان سازمان جهانی بهداشت اعلام کرد که بقایای دیزل در هوا می تواند سرطان زا باشد و پیوند آلودگی هوا و سرطان را بر اساس مطالعات قطعی اعلام کرد که منشاء آن دیزل اعلام شد. \r\n\r\n ابتکار بنزن را یکی از دغدغه های جدی در بحث آلودگی هوا دانست و گفت: این ماده سمی توسط شهرداری و برخی دانشگاه ها در تهران اندازه گیری شد که میزان بسیار نگران کننده ای از سال 89 به دست آمد اما متاسفانه اقدامات لازم از سوی دولت وقت انجام نشد. \r\n\r\n وی تصریح کرد: در دولت جدید توزیع بنزین پتروشیمی در شهرهای بزرگ متوقف شد چرا که مقادیر بالایی از دیزل و بنزن را داشتند و در مقابل بنزین یورو 4 در 6 شهر بزرگ اجرا شد که دستاورد خوبی است. \r\n\r\n وی ادامه داد: ب رنامه های محیط زیست یک شبه قابل تحقق نیست. حذف گوگرد نیز که تا 7 هزار PPM رسیده بود اکنون در گازوئیل شهرهای بزرگ بیش از 157 PPM وجود ندارد. بنابراین باید این راه را ادامه دهیم چون آلودگی هوا از دلایل ایجاد سرطان است و نقش مردم و آگاهی آنها به همراه جنبش های اجتماعی، عدم استفاده از خودروی شخصی و استفاده از الگوی حمل و نقل عمومی در این راه اهمیت دارد و تنها را مقابل با آلودگی هواست. \r\n\r\n وی در بخش دیگری به سموم آفت کش در فرآورده های غذایی اشاره کرد و گفت: استفاده از سموم آفت کش و کود شیمیایی که دارای قوانینی بود ولی عملیاتی نشده بود و در بررسی ها از نظر بقایای حد مجاز سم و نیترات مشخص شد که به طور قطعی نیترات از عوامل سرطان زا است که در دورانی مصرف بی رویه آن را داشته ایم. \r\n\r\n ابتکار گفت: البته اصلاح این الگوها نیازمند آموزش دادن کشاورزان، سنجش فرآورده های کشاورزی و غذایی است که زمان بر است. \r\n\r\n رئیس سازمان محیط زیست کشور گفت: کیفیت آب نیز موضوع کلیدی است و دغدغه زیادی را متوجه خود کرده است. با توجه به کاهش بارندگی در تهران و افزایش بی رویه جمعیت شهر و حاشیه شهر و ساخت و ساز بی رویه ای که رخ داده جمعیت 14 میلیونی را در شهر تهران در شرایطی داریم که کمترین میزان بارندگی را در دو سال اخیر داشته ایم. \r\n\r\n ابتکار گفت: 28 درصد سد های بزرگ نسبت به سال گذشته ذخایر کمتری دارند که این امر برداشت از آب زیرزمینی و نیترات را سبب می شود. همچنین روش استفاده از کلر در آلودگی زدایی آب نگرانی ایجاد کرده است که می تواند سرطان زا باشد. \r\n\r\n ابتکار در رابطه با نازک شدن لایه ازن گفت: ممانعت از استفاده عوامل مخرب در این زمینه از کنوانسیون های موفق سازمان ملل است. نازک شدن لایه ازن در برخی کشورها و در برخی فواصل سال وجود دارد. در کشور ما نیز در برخی سال ها میزان تابش اشعه UV در برخی فصل ها بیشتر است که با سرطان های پوست ارتباط دارد. \r\n\r\n رئیس سازمان محیط زیست کشور در رابطه با مواد دستکاری شده ژنتیک که در بخش کشاورزی و فرآورده های دارویی مطرح است تاکید کرد و گفت: این مواد باید دو نوع تائیدیه پزشکی و زیست محیطی قبل از ورود به بازار داشته باشند. قانون ملی آن در کشور وجود دارد اما هنوز اجرایی نشده است. \r\n\r\n ابتکار هشدار داد: واردات این کالاها در حال حاضر اتفاق افتاده است. در زمینه بذرها کمتر اما فرآورده های روغنی حاصل از مواد دستکاری شده به کشور وارد شده که می تواند از موارد توسعه ای کشاورزی باشد ولی تهدیدی نیز برای محیط زیست و سلامت است. \r\n\r\n رئیس سازمان محیط زیست کشور در رابطه با امواج مغناطیسی و اشعه ها گفت: موضوع پارازیت ها نگرانی هایی ایجاد کرد که دولت به صورت جدی به آن ورود کرده. بررسی های جدی و میدانی توسط دستگاه های مسئول صورت گرفته و وزیر ارتباطات جلسات متعددی را برگزار کرده است. در این جلسات نگرانی ها مطرح شده است. \r\n\r\n ابتکار افزود: بخشی از این پدیده ناشناخته است و نمی توانیم دقیق اظهار نظر کنیم ولی باید هر نوع فعالیت در زمینه امواجه الکترومغناطیسی را با نظارت کافی و اعمال نظارت قانونی باشد. \r\n\r\n وی افزود: سبک زندگی و آموزش جوانان در استفاده از تلفن همراه اهمیت دارد چرا که در مورد امواجه کمترین آموزش ها داده می شود و باید یاد بگیریم از ابزار درست استفاده کنیم. \r\n\r\n انتهای پیام /
7,برف یزد را سفیدپوش کرد/خورشید تابان بافته های زمستان را رشته کرد \r\n به گزارش خبرنگار مهر، هوای یزد که تا ساعتی پیش کاملا زمستانی بود، اکنون چهره ای بهاره به خود گرفته و خورشید عالمتاب، نور خود را بر سر همه نقاط استان گسترانیده است. \r\n\r\n در حالی که بارش برف شب گذشته، برخی مدارس استان را امروز تعطیل کرد، اکنون برف ها به سرعت آب می شوند و میزان قابل توجهی از برف های آب شده روند تبخیر را سپری می کنند. \r\n\r\n بارش برف در برخی مناطق بسیار خوب بود اما از آنجا که تقریبا این بارش، از معدود نزولات جوی زمستان امسال بود، زمین هنوز به طور کامل سیراب نشده است. \r\n\r\n برف شب گذشته و امروز یزد، در برخی مناطق نظیر کذاب در شهرستان اشکذر، 46 سانتیمتر به زمین نشست و این میزان در شهر یزد به حدود 10 سانتیمتر رسید. \r\n\r\n به جز یزد، شهرستانهای تفت، مهریز، اردکان، میبد، اشکذر و ... نیز بلاخره زمستانی شدند و در حالی که شکوفه های بهاری از 20 روز پیش روی درختان خودنمایی می کردند، برف و سرما، همه آنها را دچار سرمازدگی کرد. \r\n\r\n درختان، مزارع و قنواتی که تابستان گذشته را در خشکی و بی آبی سپری کردند، زمستان امسال را نیز در انتظار بارش باران و برف به سر بردند و در حالی که درختان نا امید از زمستان و خواب زمستانی، شکوفه باران شدند، برف آنها را دچار سرمازدگی کرد. \r\n\r\n به هر حال این بارشها خرسندی بسیاری برای مردم یزد به دنبال داشت و مردم همچنان امیدوارند که این بارشها ادامه پیدا کند زیرا این میزان بارش، حتی بخش کوچکی از خشکسالی های چند ساله یزد را هم جبران نمی کند. \r\n\r\n کارشناس پیش بینی وضعیت هوای یزد در مورد وضعیت بارشها و دمای هوا اظهار داشت: بارش برف و باران تا عصر روز دوشنبه در برخی نقاط استان یزد ادامه خواهد داشت و در برخی مناطق نیز هوا آفتابی و بارشها پراکنده خواهد بود. \r\n\r\n علی حاجی حسینی افزود: با سرد شدن هوا و کاهش دما، از دوشنبه شب تا چهارشنبه صبح احتمال یخبندان در استان وجود دارد و لازم است برخی اقدامات برای جلوگیری از یخ زدگی ها انجام شود. \r\n\r\n وی خاطرنشان کرد: دمای هوا در روز سه شنبه تا چهار درجه زیر صفر نیز خواهد رسید.
7,مدیرعامل پیش بینی سازمان هواشناسی : دمای هوای کشور بالاتر از حد معمول نیست \r\n\r\n مدیر کل پیش بینی آب و هوای کشور گفت: هیات دولت در رابطه با تعطیلی تصمیم گیری کرده است و هواشناسی هیچ گونه توصیه ای در این زمینه نداشته است و من حدس می زنم تداوم گرما در یک هفته گذشته باعث شده است که برق مصرفی افزایش پیدا کند و کنترل مصرف برق بدون قطعی مشکل شود، زیرا جمعیت تهران بالا است و گرمای هوا تاثیر فراوانی روی مصرف برق دارد. \r\n پرویز رضازاده در گفت وگو با خبرنگار ایلنا گفت: گرمای هوا بخش های نیمه شمالی کشور را درگیر کرده است و نیمه جنوبی در شرایط معمول به سر می برد و دمای هوا بالاتر از میانگین نیست. \r\n او ادامه داد: دمای هوای تهران تا چند روز آینده حدود 41 درجه پیش بینی می شود که این دمای هوا در این موقوع سال فراوان دیده می شود. از 10 تیر تا 10 مرداد تهران دمای هوای 42 درجه را نیز زیاد تجربه کرده است و حتی می توان گفت در طی 50 تا 60 سال گذشته حدود هفت بار تهران دمای 43 درجه نیز داشته است، بنابراین شرایط دمای هوای تهران در حال حاضر خیلی بالا نیست. \r\n مدیر کل پیش بینی آب و هوای کشور تصریح کرد: آنچه باعث شده دمای هوای نیمه شمالی کشور از حالت معمول خارج شود این است که طی یک هفته تا 10 روز گذشته گرمای هوا به طور پیوسته تداوم داشته و این شرایط خاصی را ایجاد کرده است. اگر روز به روز بخواهیم وضعیت دما را مد نظر داشته باشیم، دمای هوا در نیم کره شمالی حاد نبوده و بالاتر از رکورد نیست. \r\n رضازاده در پاسخ به این سئوال که پس به چه دلیل روز یکشنبه و دوشنبه تعطیل اعلام شده است، گفت: هیات دولت در رابطه با تعطیلی تصمیم گیری کرده است و هواشناسی هیچ گونه توصیه ای در این زمینه نداشته است و من حدس می زنم تداوم گرما در یک هفته گذشته باعث شده است که برق مصرفی افزایش پیدا کند و کنترل مصرف برق بدون قطعی مشکل شود، زیرا جمعیت تهران بالا است و گرمای هوا تاثیر فراوانی روی مصرف برق دارد. \r\n او در رابطه با گرم ترین مراکز استان طی 10 روز گذشته گفت: اهواز، قم، یزد، سمنان، خرم آباد، تهران، شیراز، سنندج، اصفهان، قزوین، اراک و مشهد گرم ترین مراکز استان در طی 10 روز گذشته بوده است. \r\n مدیر کل پیش بینی آب و هوای کشور گفت: دمای هوای دیروز اهواز 46 درجه سانتی گراد بالای صفر بوده است که نسبت به میانگین ده روز گذشته 5/1درجه کاهش داشته است. \r\n رضازاده اظهار کرد: از روز سه شنبه روند کاهشی در دمای هوای کشور آغاز می شود و پیش بینی می کنیم تا پایان هفته دمای هوای کشور به طور میانگین در حدود سه تا چهار درجه کاهش داشته باشد.
7,تداوم ابرناکی وبارندگی در استان \r\n مرکز پیش بینی اداره کل هواشناسی اعلام کرد:آخرین نقشه ها و مدل های هواشناسی نشان دهنده عبور متناوب امواج ناپایدار همراه با تضعیف جریانات سرد شمالی روی استان طی 48ساعت آینده است که پیامد آن ، افزایش ابرناکی ،وزش باد و بارش های پراکنده به ویژه در نواحی شمالی همراه با افزایش نسبی دما خواهد بود.بر این اساس امروز آسمان استان تا قسمتی نیمه ابری و مه آلود و در برخی نقاط گاهی همراه با وزش بادو بارش پراکنده برف است که به تدریج کاهش ابر اتفاق می افتد.
7,کاهش بارش باران و برف زمستانی بلند مدت در اصفهان \r\n نوید حاج بابایی در گفتگو با خبرنگار مهر، در ارتباط با وضعیت خشکسالی اصفهان و پیش بینی بارش ها در فصل زمستان اظهار داشت: بررسی آماری میزان بارش از ابتدای سال زراعی تاکنون بیانگر کاهش بارش در اکثر نقاط استان بوده است به طوری که این کاهش در نواحی شمالی استان محسوس است. \r\n\r\n وی افزود: البته در مناطق غرب استان و سرچشمه های آب زاینده رود میزان بارش به میزان طبیعی بلندمدت بوده است. \r\n\r\n رئیس اداره پیش بینی هواشناسی استان اصفهان با اشاره به نکاتی در این ارتباط بیان داشت: میزان بارش های دریافتی از لحاظ زمانی و مکانی به صورت نامناسبی در سطح استان دریافت شده و همچنین شرایط کاهش پوشش برف نسبت به مقدار بلندمدت و سال گذشته در نواحی غربی استان قابل توجه است. \r\n\r\n وی ادامه داد: با توجه به کاهش برف طی 7 سال گذشته در مناطق بالادست و غرب استان و همچنین برداشت های بی رویه از منابع استان کماکان شرایط خشکسالی بر منابع استان قابل توجه است. \r\n\r\n حاجی بابایی درباره وضعیت بارش در ماه های آینده ابراز داشت: به دلیل پیش بینی کاهش بارش در زمستان جاری و کاهش پوشش برف شرایط روان آب مناسبی برای زاینده رود طی ماه های آینده انتظار نمی رود. \r\n\r\n ضرورت مدیریت مستمر بر منابع آبی استان \r\n\r\n رئیس اداره پیش بینی هواشناسی استان اصفهان تصریح کرد: بر این اساس مدیریت مستمر بر منابع آبی و صرفه جویی بهینه در مصرف آب در تمام بخش ها لازم و ضروری است. \r\n\r\n وی با اشاره به اینکه سردی دمای هوا در سال جاری و پوشش برف و باران نسبت به سال گذشته کم شده است، اضافه کرد: با توجه به پیش بینی ها تا پایان سال زراعی جاری، بارش های امسال به اندازه ای نیست که جبران کننده خشکسالی در سطح استان باشد.
7,تهرانی گرمتر و آلوده تر در راه است \r\n طی سه روز آینده جو در اکثر مناطق کشور آرام خواهد بود و از اینرو طی این مدت پدیده افزایش آلاینده های جوی و کاهش کیفیت هوا برای شهرهای صنعتی و پرجمعیت از جمله پیش بینی می شود. امشب در برخی مناطق جنوب شرق کشور بارش های پراکنده رخ می دهد و بتدریج سامانه بارشی از مرزهای شرقی کشور خارج می شود.براساس این گزارش، امروز در اکثر مناطق کشور افزایش نسبی دما رخ می دهد که این افزایش در سواحل شمالی کشور محسوس تر است و در برخی مناطق غربی سواحل دریای خزر با وزش باد گرم همراه خواهد بود همچنین روز پنجشنبه در برخی مناطق سواحل دریای خزر و سپس شمال شرق کشور افزایش ابر، بارش های پراکنده و کاهش دما پیش بینی می شود.شایان ذکر است، طی سه روز آینده جو در اکثر مناطق کشور آرام خواهد بود و از اینرو طی این مدت پدیده افزایش آلاینده های جوی و کاهش کیفیت هوا برای شهرهای صنعتی و پرجمعیت از جمله پیش بینی می شود.گفتنی است، وضعیت آب و هوای استان تهران امروز، کمی ابری، در پاره ای نقاط غبارصبحگاهی و شهر تهران، غبار آلود پیش بینی می شود و استان تهران در بیشینه دمای خود با افزایش نسبت به روز قبل به 12 درجه و در کمترین حالت به 4 درجه بالای صفر خواهد رسید و همچنین دمای شهر تهران در حال حاضر7 درجه بالای صفر است که نسبت به روز های گذشته گرمتر شده است و طی روزهای آینده نیز با افزایش 7 درجه ای دما نسبت به روزهای گذشته روبرو می شود.
7,احتمال بارش باران در اهواز/ از شدت گرد و خاک کم شد + نقشه \r\n به گزارش ایمنا، دیدار تیم های فولاد خوزستان و سپاهان در چارچوب هفته بیستم لیگ برتر فردا از ساعت 17:30 در ورزشگاه غدیر اهواز برگزار خواهد شد. با توجه به وضعیت جوی خوزستان در روزهای اخیر و گرد و خاک شدید در شهر اهواز صحبت از احتمال لغو این دیدار مطرح شده بود. با این حال سازمان لیگ به تیم فوتبال سپاهان اعلام کرده است که باید تا مشخص شدن وضعیت آب و هوا و تعیین تکلیف بازی در اهواز بماند. همچنین اعلام شده است در روز بازی در مورد برگزاری یا لغو این دیدار تصمیم گرفته خواهد شد. \r\n اما بر اساس پیش بینی های صورت گرفته هوای اهواز در روز جمعه با کاهش گرد و خاک و احتمال بارش همراه خواهد بود. امروز نیز از شدت گرد و خاک در اهواز کاسته شده و دید افقی به 6 هزار متر رسیده است. \r\n\r\n /11
7,آلودگی هوا 560 \r\n به گزارش پایگاه خبری عصرخودرو به نقل از خبرآنلاین، محمد رستگاری روز پنجشنبه اظهارداشت: براساس اطلاعات رسیده از ایستگاه های سنجش آلودگی هوای شهر تهران، شاخص کیفیت هوا در 24 ساعت گذشته منتهی به ساعت 11 صبح امروز، در شرایط سالم قرار گرفته است. \r\n\r\n وی افزود: میزان غلظت آلاینده ذرات معلق با قطر کمتر از 2.5 میکرون، با 15 عدد کاهش نسبت روز گذشته اکنون بر روی عدد 65 قرار دارد. \r\n\r\n رستگاری تصریح کرد: در این مدت، میزان غلظت آلاینده های منواکسید کربن از 44 به 36 و ذرات معلق کمتر از 10 میکرون نیز از 50 به 45 کاهش یافته است. \r\n\r\n به گفته وی، ایستگاه های پارک قائم (منطقه 18) با 100، پارک رازی (منطقه 17) با 97 و پارک سلامت با 91 آلوده ترین مناطق استان تهران در 24 ساعت گذشته بودند. \r\n\r\n رستگاری گفت: ایستگاه های مسعودیه با 21، فرمانداری شهر ری با 24 و دانشگاه شهید بهشتی با 46 مناطق کمترآلوده شهر تهران دراین مدت بودند. \r\n\r\n شاخص کیفیت هوا، Air Quality Index) AQI) شاخصی برای تعیین روزانه کیفیت هوا و میزان ارتباط آن با سطوح سلامتی افراد است. \r\n\r\n براین اساس معیار سطح اهمیت بهداشتی شاخص کیفیت هوا (AQI) به ترتیب از صفر تا 50 در شرایط پاک (سبز)، 51 تا 100 سالم ( زرد )، 101 تا 150 ناسالم برای گروه حساس(نارنجی)، 151 تا 200 ناسالم (قرمز)، 201 تا 300 بسیار ناسالم (بنفش) و 301 تا 500 در شرایط خطرناک (ارغوانی ) تعیین شده است.
7,مرگ یک میلیون و 200 هزار نفر در سال به دلیل آلودگی هوا \r\n به گزارش خبرگزاری موج، رحمت اله حافظی در جلسه علنی امروز شورای شهر تهران با اشاره به فرمایشات مقام معظم رهبری درباره حفظ باغات شهر تهران، افزود: برای اولین بار موضوع آلودگی هوا در سال 54 در مجلس شورای ملی مطرح شد و دولت ملزوم به کاهش آلودگی هوا در شهرهای بزرگ شد با این وجود در سال 73 در برنامه دوم توسعه نیز این موضوع مجدد مورد تاکید قرار گرفت. \r\n وی با بیان اینکه مساله کاهش آلودگی هوا در شهرهای بزرگ و برنامه ریزی برای این منظور در برنامه سوم و چهارم توسعه نیز مورد تاکید قرار گرفته است، گفت: سازمان جهانی بهداشت در سال 2004 اعلام کرد که آلودگی هوا در سالهای اخیر معضل زیست محیطی ایجاده کرده به طوری که دو درصد از مرگ و میرهای جهان را به خود اختصاص داده است؛ یعنی سالانه یک میلیون و 200 هزار مرگ به دلیل آلودگی هوا صورت می گیرد. \r\n رئیس کمیسیون سلامت، محیط زیست و خدمات شهری شورای شهر تهران، ادامه داد: بر اساس گزارشات اخیر سازمان جهانی بهداشت، آلودگی هوا یکی از علل مرگ و میر از طریق بیماری های قلب و عروق، سرطان ها و بیماری های ریوی است، همچنین این سازمان اعلام کرده که در ایران اگر ریزگردها کنترل نشود، 10 تا 32 درصد بر میزان مرگ و میر و بیماری ها اثرگذار خواهد بود. \r\n حافظی تصریح کرد: در کشور ما هزینه و خسارت های ناشی از مرگ و میر در هر سال به دلیل آلودگی هوا بر اساس شاخص های بیمه و با قیمت دلار 2 هزار و 300 تومانی، سالانه معادل 143 میلیون دلار تخمین زده شده است. \r\n وی با تاکید بر اینکه دیگر فرصتی وجود ندارد و هر آنچه هست تهدید است، گفت: از جمله راهکارهای حفاظت مقابله با آلودگی هوا، حفاظت از اکو سیستم های طبیعی و ترمیم اثرات سوء گذشته بر محیط زیست شهر تهران است.
7,بهترین گزینه برای کاهش آلودگی هوا توسعه حمل و نقل ریلی در شهرها است \r\n به گزارش خبرگزاری موج، فاطمه غیور، عضو هیأت رئیسه شورای اسلامی شهر مشهد، که از صدای خراسان رضوی پخش شد، در خصوص عوامل تشدید آلودگی هوا بیان کرد: از مهم ترین عوامل آلودگی هوا می توان به سوخت های فسیلی، سوخت های خانگی، کارخانجات، خودروهای شخصی و... است. \r\n وی افزود: برای کاهش آلودگی هوا، در وهله اول مشارکت شهروندان حرف اول را می زند، شهروندان باید از خود سؤال کنند که برای داشتن هوای پاک چه اقدامی انجام داده اند. \r\n عضو هیأت رئیسه شورای اسلامی شهر مشهد در ادامه گفت: همه ما می توانیم چند روز بدون آب و غذا زنده بمانیم، اما؛ بدون هوا حتی چند دقیقه هم نمی توان تحمل کرد. \r\n غیور با بیان اینکه همه ما در مقابل کاهش آلودگی هوا مسوول هستیم، اضافه کرد: در حوزه مدیریت شهری بهترین گزینه برای کاهش آلودگی هوا حرکت به سمت استفاده از خطوط ریلی است. \r\n وی تصریح کرد: برای کاهش تردد خودروها در سطح شهر بهترین گزینه احداث خطوط ریلی است که در این راستا تونل خط دو قطار شهری مشهد تا دو ماه آینده به اتمام خواهد رسید و در سال 94 نیز به طور کامل به بهره برداری می رسد. \r\n عضو شورای اسلامی شهر مشهد اضافه کرد: عملیات احداث خط 3 قطار شهری مشهد نیز در سال آینده آغاز خواهد شد. \r\n غیور بیان کرد: همچنین مجوز خرید 100 دستگاه اتوبوس نیز از سوی شورای اسلامی شهر مشهد به شهرداری داده شده است.
7,شاخص آلودگی هوا باز هم در شرایط ناسالم \r\n به گزارش خبرنگار اجتماعی فارس، بر اساس اعلام شرکت کنترل کیفیت هوای شهر تهران شاخص آلودگی امروز 123و شاخص آلودگی دیروز صبح 149بوده است. \r\n\r\n این در حالی است استاندارد آلودگی باید 100 باشد. \r\n\r\n بر اساس این گزارش، آلاینده شاخص ذرات معلق کوچکتر از دو و نیم میکرون است. \r\n\r\n انتهای پیام/
7,ابتکار جالب شورای شهر اصفهان برای مقابله با آلودگی هوا+عکس \r\n ویرایش \r\n\r\n دوشنبه - 1393/10/29 - 16:13:24 \r\n\r\n تهران-ایسکانیوز: در نشست روز گذشته دکتر سید احمد عاملی عضو شورای اسلامی شهر اصفهان و رئیس مرکز پژوهش های این شورا که برای آگاهی عمومی از اقدامات این مرکز در شش ماه گذشته و برنامه های آن برای آینده برگزار گردید، جشنواره گنبدهای فیروزه ای نیز معرفی شد. این جشنواره با هدف مبارزه با آلودگی هوا با یکی از مؤثرترین ابزارهای اثرگذاری بر جوامع یعنی هنر برگزار می گردد. این جشنواره تا 15 بهمن ماه 1393 پذیرای آثار هنری هنرمندان و علاقه مندان و به ویژه مردم در چهار حوزه عکس، پوستر، کاریکاتور و شعر می باشد. \r\n به گزارش ایسکانیوز، در میانه نشست و زمانی که نوبت به معرفی جشنواره گنبدهای فیروزه ای رسید، عاملی ماسکی که بر روی آن مصراع آلودگی هوا مرا خواهد کُشت نقش بسته بود را بر صورت زد و شعر زیر را قرائت نمود: \r\n آهسته و بی صدا مرا خواهد کُشت \r\n پیش از همه شما، مرا خواهد کُشت \r\n از سرفه بی وقفه من معلوم است \r\n آلودگی هوا مرا خواهد کُشت \r\n به همین صورت نشست خبری عاملی تا پایان معرفی جشنواره با ماسک ادامه یافت. همچنین ماسک هایی نیز میان خبرنگاران و اصحاب رسانه توزیع شد تا با این جریان همراه شوند. در این شرایط عاملی بیان کرد که تا وقتی مردم از خطرات آلودگی هوا آگاه نشوند و مطالبه جدی از مسئولان در این زمینه صورت نگیرد، این خطر همچنان شهر اصفهان را تهدید خواهد کرد و تنها زمانی مقابله جدی با آلودگی و عوامل ایجادکننده آن شکل خواهد گرفت که مردم به صورت آگاهانه و فعال در برابر این پدیده خطرناک و تهدید کننده متحد شوند و از مسئولان امر مطالبه جدی داشته باشند.
7,چشم امید تهران به وزش باد برای لحظه ای نفس کشیدن/روزهای زمستان نفس گیر پایتخت کی تمام می شود؟ \r\n به گزارش خبرنگار اجتماعی باشگاه خبرنگاران ، مشکل آلودگی هوای تهران معضل جدیدی نیست شاید آن زمان که خواجه عبدالله انصاری می گفت هر نفسی که می کشیم ممد حیات است و مفرح ذات، نمی دانست روزی تهرانی ها با هر نفس به جای حیات به مرگ نزدیک می شوند. \r\n\r\n متاسفانه سالیان متوالی است که مسئولان از آلودگی هوا و ضرورت رفع آن صحبت می کنند اما دریغ از اینکه هیچ کدام از آنها راه حل مناسبی را ارائه دهند. \r\n\r\n *افزایش سهم منابع ثابت در آلودگی هوا \r\n\r\n محمد هادی حیدرزاده مدیر کل محیط زیست استان تهران در گفت و گو با خبرنگار اجتماعی باشگاه خبرنگاران، در مورد علت آلودگی هوای تهران، گفت: سهم منابع ثابت مانند موتورخانه های موجود در مناطق مسکونی و صنایع امروزه در آلودگی هوای تهران افزایش پیدا کرده است. \r\n\r\n وی تصریح کرد: کنترل منابع صنعتی باید مورد توجه قرار گیرد در گذشته سهم صنایع نسبت به خودروها 30به 70 بوده اما در حال حاضر این نسبت تغییر کرده است. \r\n\r\n *راه حل مقابله با آلودگی هوا روشن است \r\n\r\n سیدجعفرتشکری هاشمی معاون حمل و نقل و ترافیک با اشاره به اینکه ذرات ناشی از احتراق خودروها از بیشترین سهم در آلودگی هوا برخوردار است، افزود: هر چند بر این اساس راه حل رفع معضل آلودگی هوا بسیار روشن است اما باید گفت این راه حل ها در سه ماه آذر، دی و بهمن پاسخگو نخواهد بود چرا که در این ماه ها با پدیده وارونگی هوا مواجه می شویم. \r\n\r\n مشاور شهردار تهران با تاکید بر اینکه متاسفانه همواره تصمیم گیری ها منحصر به این سه ماه می شود گفت: مسئولان باید بدانند که این سه ماه زمان تصمیم گیری نیست. \r\n\r\n تشکری هاشمی ارتقاء کیفیت سوخت را یکی از عوامل مؤثر در کاهش آلودگی هوا دانست و افزود: هر چند کیفیت گازوئیل با نوساناتی همراه بود و عرضه گازوئیل یورو4 این نوسانات را بهبود خواهد بخشید اما در مجموع این روند مناسب ارزیابی می شود. \r\n\r\n *صدای اعتراض هنرمندان هم بلند شد \r\n\r\n آلودگی هوای تهران تا جایی پیش رفت که علاوه بر اعتراض همه شهروندان در کوچه و خیابان به آلودگی هوا، هنرمندان و بازیگران نیز در صفحه های اجتماعی با انتشار پست های مختلف اعتراض خود را اعلام کردند. \r\n\r\n *هوا ازسال های پیش آلوده تر نیست \r\n\r\n با وجود اینکه حتی راه رفتن در خیابان های پایتخت سخت شده بود اما محمد رستگاری معاون نظارت و پایش سازمان محیط زیست مدعی شد هوای تهران نسبت به سال های گذشته آلوده تر نیست. \r\n\r\n *ضربه نهایی زده شد \r\n\r\n در حالی که مسئولان هر کدام به نوعی درباره آلودگی هوا و علل آن اظهار نظر می کردند یوسف رشیدی سرپرست مرکز ملی هوا و تغییر اقلیم سازمان محیط زیست استعفا داد. \r\n\r\n وی علت استعفای خود را مسائل شخصی اعلام کرد و گفت: این موضوع اصلا ربطی به آلودگی هوا ندارد. \r\n\r\n یوسفی حدود یک سال پیش این پست را که به طور مستقیم در ارتباط با سلامتی مردم بود،دریافت کرد. \r\n\r\n *هوای تهران بالاخره سالم شد \r\n\r\n حشمت الله بسطامی سخنگوی مرکز کنترل کیفی معتقد بود برای سالم شدن هوای تهران و کاهش آلودگی هوا نیازمند وزش باد هستیم و بالاخره شنبه بعد از ظهر بود که وزش باد به تهران کمک کرد تا نفسی تازه کند و این طور که به نظر می رسد باید برای پاک شدن هوا چشم امیدمان به وزش باد باشد. \r\n\r\n گزارش از الهه خانی \r\n\r\n انتهای پیام/
7,ابتکار نمادین انجمن محیط زیست خوزستان برای احیای تالاب ها \r\n خالد ربیعی امروز در گفت وگو با خبرنگار فارس در اهواز با بیان اینکه در روز جهانی تالاب ها در حرکتی نمادین با حضور و اهدای هر نفر یک لیتر آب پاک به تالاب های استان، به این موهبت الهی ارج نهاده شد گفت: جمعی از فعالان محیط زیست خوزستان و همچنین مردم بومی منطقه با هدایت انجمن محیط زیست و منابع طبیعی خوزستان در راستای جلب توجه مسئولان برای احیای تالاب ها به عنوان عامل تعدیل کننده اکوسیستم و همچنین کاهنده گرد و غبار، در حرکتی نمادین با اهدای هر نفر یک لیتر آب پاک به تالاب شادگان، این موهبت الهی را ارج نهادیم. \r\n\r\n انتهای پیام/72001/ب
7,ابتکار در گفتگو با ایسکانیوز: 11 درصد از عرصه های طبیعی کشور تحت حفاظت ویژه محیط زیست است \r\n یکشنبه - 1393/11/05 - 08:00:55 \r\n\r\n تهران- ایسکانیوز: 11 درصد از عرصه های طبیعی کشور که بخشی از آن مربوط به مراتع است، تحت حفاظت ویژه سازمان محیط زیست قرار دارند. \r\n\r\n معصومه ابتکار رئیس سازمان حفاظت محیط زیست در گفتگو با خبرنگار محیط زیست ایسکانیوز گفت: سازمان حفاظت محیط زیست در زمینه حفظ مراتع و جلوگیری از تخریب آنها بوسیله چرای بی رویه دام اقداماتی چون حفاظت ویژه از مناطق و عرصه های طبیعی کشور انجام می دهد. \r\n\r\n او با بیان اینکه 11 درصد از عرصه های طبیعی کشور تحت حفاظت ویژه سازمان حفاظت محیط زیست است افزود: سازمان محیط زیست در مکان هایی که دام وارد می شوند اقدامات مدیریتی از نظر تعداد دام، زمان ورود دام و ممنوعیت ورود دام به مراتع انجام می دهد. \r\n\r\n ابتکار ادامه داد: علاوه بر این اقدامات سازمان محیط زیست سیاست های کلی در مورد حفاظت از محیط زیست و خاک دنبال می کند که آخرین آن لایحه خاک بوده است. \r\n\r\n او تصریح کرد: لایحه خاک با همکاری سازمان جنگل ها و مراتع که مسئولیت مستقیم حفاظت از مراتع را بر عهده دارد و سازمان حفاظت محیط زیست پیگیری می شود. \r\n\r\n رئیس سازمان حفاظت محیط زیست خاطر نشان کرد: سازمان محیط زیست سیاست های کلانی را در زمینه لایحه خاک پیشنهاد داده است که مراحل نهایی تصویب آن در کمیسیون زیربنایی دولت است.
7,لزوم همکاری مدیریت بحران با محیط زیست در مواقع آتش سوزی مناطق حفاظت شده \r\n اسماعیل میرانزاده در گفت وگو با خبرنگار گروه جامعه خبرگزاری فارس با تأکید بر ضرورت توجه مردم بر حفظ عرصه های طبیعی کشور، اظهار داشت: با توجه به نزدیک شدن به فصل بهار و پناه بردن مردم به طبیعت مخاطرات زیست محیطی و آتش سوزی در جنگل ها(مناطق حفاظت شده) به دلیل برخی سهل انگاری ها افزایش می یابد. \r\n\r\n فرمانده یگان حفاظت محیط زیست استان تهران در ادامه افزود: بر همین اساس به مردم و دوست داران طبیعیت توصیه می شود از بر افروختن آتش در محیط های طبیعی خودداری کنند و چنانچه آتش روشن کردند از خاموش شدن کامل آن قبل از ترک محل مطمئن شوند. \r\n\r\n وی ادامه داد: محیط بانان مدام در حال گشت و پایش در عرصه های طبیعی هستند تا از بروز مخاطرات در مناطق چهارگانه به عنوان میراث طبیعی جلوگیری کنند. \r\n\r\n میرانزاده همچنین با اشاره به کمک گرفتن از مدیریت بحران در مواقع بروز مخاطرات زیست محیطی، ابراز داشت: البته در اداره کل محیط زیست استان کمیته مدیریت بحران تشکیل شده است تا در مواقع بحرانی اقدامات لازم به سرعت عمل لازم پیش برود. \r\n\r\n فرمانده یگان حفاظت محیط زیست استان تهران با بیان اینکه محیط زیست برای مقابله با آتش سوزی در عرصه های طبیعی با محدودیت تجهیزات و امکانات روبرو است، بیان داشت: به دلیل اینکه در مناطق حفاظت شده جاده سازی صورت نگرفته و منابع آبی محدود است باید در مواقع بروز بحران شاهد همکاری مردم و مدیریت بحران با محیط زیست برای جلوگیری از بروز فاجعه در عرصه های طبیعی باشیم. \r\n\r\n وی خاطرنشان کرد: آموزش باید پیش از بروز بحران مورد توجه قرار گیرد و بر همین اساس باید گفت که آموزش مردم برای جلوگیری از مخاطرات زیست محیطی باید در اولویت قرار گیرد. \r\n\r\n انتهای پیام/
7,استقبال بی نظیر دانش آموزان البرزی از موزه تاریخ طبیعی \r\n حسین محمدی امروز در گفت وگو با خبرنگار فارس در کرج اظهار داشت: استان البرز دارای ظرفیت ها و پتانسیل های متعددی در حوزه محیط زیست، گونه های مختلف گیاهی و جانوری است. \r\n\r\n وی تصریح کرد: این شرایط موقعیت مناسبی برای توسعه گردشگری استان البرز را فراهم کرده، به شرط آنکه بتوانیم از محیط زیست و منابع طبیعی ارزشمند به ویژه در منطقه حفاظت شده البرز جنوبی به درستی حفاظت کنیم. \r\n\r\n این مسئول افزود: اهداف مهم سازمان محیط زیست برای حفاظت از منابع گیاهی و جانوری و محیط زیست ارزشمندی که در اختیار نسل امروز قرار گرفته، به طور قطع بدون همکاری و مشارکت مردم محقق نمی شود. \r\n\r\n محمدی گفت: برای این منظور نیز باید آگاهی بخشی و اطلاع رسانی لازم به شهروندان به ویژه کودکان و نوجوانان انجام شود، تا آنها از ضرورت حفاظت صحیح از محیط زیست مطلع شوند. \r\n\r\n وی بیان داشت: در همین راستا این سازمان طرح هایی را به صورت مشترک با دیگر نهادهای آموزشی و فرهنگی از جمله آموزش و پرورش استان البرز در دست اجرا دارد که بخشی از آن مربوط به آگاهی بخشی به نسل جوان، دانش آموزان و دانشجویان است. \r\n\r\n مدیرکل سازمان حفاظت از محیط زیست استان البرز با اشاره به فعالیت موزه تاریخ طبیعی و تنوع زیستی در این استان گفت: موزه فوق از اوایل سال 92 در پارک شهید چمران کرج احداث گردیده و تا به امروز اقشار مختلف مردمی از آن بازدید کرده اند. \r\n\r\n محمدی گفت: در میان بازدید مردمی از این موزه، میزان بازدید دانش آموزان چشم گیر، قابل توجه و بی نظیر است، به صورتی که تنها طی 9 ماه ابتدای سال جاری بیش از 7 هزار دانش آموز از این مرکز بازدید کرده اند. \r\n\r\n وی اظهار داشت: توجه ویژه دانش آموزان به موزه منابع طبیعی و تنوع زیستی استان البرز نشان دهنده این است که آنها در صورت ارائه آموزش های لازم و فراهم سازی شرایط مناسب، آماده هرگونه همکاری برای حفاظت از محیط زیست و منابع طبیعی هستند. \r\n\r\n محمدی در پایان گفت: استفاده از این پتانسیل و ظرفیت ارزشمند، در راستای تحقق اهداف سازمان حفاظت از محیط زیست، از جمله اولویت های الی این سازمان در سراسر کشور و به ویژه استان البرز است. \r\n\r\n انتهای پیام/2302/ط30
7,جنگل های زاگرس زنده و نیازمند توجه بیشتری هستند \r\n به گزارش خبرگزاری فارس از خرم آباد، مهرداد فتحی بیرانوند ظهر امروز در همایش محیط زیست و انرژی در خرم آباد اظهار کرد: امروز بحث محیط زیست به عنوان راهبرد در همه زمینه ها وجود دارد و یک اجماع جهانی برای خطرات زیست محیطی به وجود آمده است، این در حالی است که در کشور ما با روی کار آمدن دولت تدبیر و امید یک تغییر رویکرد و نگرش نسبت به محیط زیست به وجود آمده که این تغییر نگرش، تحول خوبی در بخش های زیست محیطی را به دنبال داشته است. وی عنوان کرد: امروز همه جوامع بشری باید در خصوص محیط زیست و حفظ آن دغدغه داشته باشند، این در حالی است که دولتمردان توجه خاصی به محیط زیست نداشته اند، اما امروز همه دولتمردان و در رأس آنها مقام معظم رهبری به موضوع حفظ محیط زیست و توجه به منابع طبیعی اهمیت می دهند. فتحی بیرانوند خاطرنشان کرد: در رأس برنامه های دولت بحث بهداشت و محیط زیست به صورت یک بحث جدی مطرح شده است، این در حالی است که مدیران ارشد لرستان به ویژه استاندار نگاه ویژه ای به محیط زیست استان دارند. این مسئول یادآور شد: امروز زنگ های خطر در خصوص محیط زیست لرستان به صدا درآمده است، چراکه بحث ریزگردها به عنوان یک مشکل اصلی، درختان زاگرس که ریه های تنفسی هستند را از بین می برند، به همین منظور، زنگ خطری در استان های زاگرس نشین به صدا درآمده است. مدیرکل محیط زیست لرستان اضافه کرد: در دیداری که با دکتر ابتکار داشته ام، بحث حفاظت از جنگل های بلوط زاگرس را مطرح کرده و به وی بیان کرده ام؛ منافعی که جنگل های زاگرس برای کشور دارند، منابع طبیعی دیگر ندارند، چراکه 50 درصد منابع آبی زیرزمینی کشور با جنگل های زاگرس تأمین می کنند و این جنگل ها زیستگاه 60 درصد تنوع زیستی و حیات وحش کشور هستند. وی متذکر شد: معیشت یک سوم جمعیت کشور در جنگل های زاگرس است، بنابراین مسئولان بدانند جنگل های زاگرس تاکنون زنده اند و نباید اجازه دهیم از بین بروند. این مسئول ادامه داد: لرستانی یکی از استان هایی است که کمترین مشکلات در خصوص صنایع را دارد، این در حالی است که شرکت شیر پگاه لرستان به عنوان صنایع سبز در استان لرستان معرفی شده است. انتهای پیام/85001/ذ30
7,"فاضلاب و پساب مهمترین منابع آلاینده محیط زیست \r\n به گزارش خبرگزاری موج،دومین همایش ملی بازیافت آب با شعار ""بازیافت آب، راهبردی اصولی برای مدیریت بحران آب"" و با حضور مسئولان وزارت نیرو، سازمان حفاظت محیط زیست ، کمیسیون کشاورزی، آب و منابع طبیعی مجلس، معاونان و مدیران ارشد دستگاه های اجرایی و شرکت های پتروشیمی ، اندیشمندان و پژوهشگران و دانشجویان دانشگاه ها و مراکز علمی در تالار علامه امینی دانشگاه تهران برگزار شد. \r\n حسن پسندیده مدیرکل دفتر آب و خاک سازمان حفاظت محیط زیست در این همایش با تأکید بر بازیافت پساب به عنوان یک استراتژی مهم در تأمین نیازهای آبی جامعه گفت: آب به عنوان منشا حیات همه موجودات محسوب شده بطوریکه به عنوان یک منبع استراتژیک در توسعه ملی، امنیت غذایی ، رفاه اجتماعی ، توسعه صنعتی و بهداشت عمومی نقش ایفا میکند. \r\n به گزارش روابط عمومی سازمان حفاظت محیط زیست،وی افزود : در کشور ما با اقلیمی خشک و نیمه خشک و منابع آب بسیار محدود و جمعیت و تقاضای آب روبه افزایش است و در مقابل نیز مدیریت اصولی پسابها و فاضلابها گامی موثر در جهت حفاظت و بهسازی محیط زیست و استفاده پایدار از منابع حیاتی محیط زیست به شمار می آید. \r\n پسندیده ادامه داد : در این بین نقش و اهمیت ضوابط، معیارها و استانداردها و آثار اقتصادی ناشی از بکارگیری مناسب و مستمر آنها در پیشرفت جوامع، تهیه و کاربرد آنها را ضروری و اجتناب ناپذیر ساخته است. با در نظر گرفتن شرایط اقلیمی و محدودیت منابع آب و لزوم حفظ سلامت عمومی آحاد افراد جامعه از جمله کشاورزان، کارگران و مصرف کنندگان و همچنین حفظ محیط زیست در ایران، استاندارد تخلیه پساب به محیط زیست باستناد ماده 5 آئین نامه جلوگیری ازآلودگی آب و با توجه به ماده سه همین آئین نامه و با همکاری وزارتخانه های بهداشت، درمان و آموزش پزشکی، نیرو، صنایع، صنایع سنگین، معادن و فلزات کشور و کشاورزی توسط سازمان حفاظت محیط زیست در سال 1373 تهیه و تدوین گردیده بود که حدود 20 سال از تدوین استاندارد مذکور می گذرد. \r\n مدیرکل دفتر آب و خاک سازمان حفاظت محیط زیست تصریح کرد: با توجه به آگاهی و شناخت بیشتر از آلاینده ها و افزایش تأثیرات منفی آنها بر محیط زیست و با توجه به پیشرفت علم و تکنولوژی در زمینه اندازه گیری آلاینده ها و روشهای جدید تصفیه فاضلاب، بازنگری و تکمیل استاندارد تخلیه پساب به محیط زیست در دستور کار قرار سازمان حفاظت محیط زیست کشور گرفت. \r\n وی مهمترین هدف از بازنگری استانداردها و به روز نمودن آن ها ، تأمین و حفظ بهداشت عمومی و محیط زیست و استفاده ایمن از آب بازیابی شده دانست و گفت: بطوریکه هم اکنون در استاندارد جدید شاخص های اندازه گیری و سنجش به 65 شاخص و منابع پذیرنده فاضلاب نیز از سه منبع به 5 منبع مورد توجه قرار گرفته است و در مراحل تصویب نهایی است. \r\n این مقام مسئول اهمیت و ضرورت بازنگری استاندارد تخلیه پساب به محیط زیست را برای کاهش اثرات تخریبی فاضلاب ها ضروری دانست و تاکید کرد : در حال حاضر فاضلاب ها و پساب ها از مهمترین منابع آلاینده محیط زیست به شمار می رود و میزان آن رو به افزایش است. تغییرات و افت شاخص های کمی و کیفی پساب ها و منابع پذیرنده لزوم بازنگری را افزایش می دهد و رعایت استانداردهای نوین با بکارگیری تکنولوژی های نوین و ارتقاء عملکرد تصفیه خانه ها گامی مؤثر در جهت استفاده و بازیابی منابع محدود آب در کشور است. \r\n مدیرکل دفتر آب و خاک سازمان حفاظت محیط زیست با بیان اینکه ، امروزه کشور بیش از آن که با بحران کمبود آب مواجه باشد، با فقدان برنامه جامع و عملیاتی مدیریت منابع آب و پساب بر اساس نیاز و ضرورت ها در کشور مواجه است خاطرنشان کرد : افت کیفیت محیط زیست و کاهش منابع آب و در مقابل افزایش آلاینده ها، راه برون رفت از این بحران زیست محیطی ارتقاء استانداردها و تعیین منابع پذیرنده محیط زیست می باشد. \r\n وی گفت: بخش قابل توجهی از منابع آب در بخش کشاورزی استفاده می شود که بهینه سازی مصرف آب با بهسازی و بازچرخانی آب مصرفی ضروری است و در این راستا بکارگیری تصفیه خانه های نوین ، ارتقاء سیستم تصفیه خانه فاضلاب شهری، صنعتی و کشاورزی ضرورت انکار ناپذیر است. \r\n پسندیده تاکید کرد: ارزش گذاری مناسب بر روی منابع آب یکی از مهم ترین عوامل در مصرف بهینه و مدیریت منابع آب خواهد بود. \r\n مدیرکل دفتر آب و خاک سازمان حفاظت محیط زیست خاطرنشان کرد: انتظارات از وزارتخانه های نیرو، جهادکشاورزی و صنعت معدن و تجارت، تهیه و ارائه سند ملی برنامه عملیاتی و اجرای مدیریت زیست محیطی فاضلاب های شهری و روستایی، کشاورزی و صنعتی بر اساس نیازهای کشور است که امید می رود با همکاری، توجه و تعامل بیشتر این مهم با سرعت مناسب و قابل قبول به انجام برسد."
7,با مشکلات محیط زیستی بسیاری روبرو هستیم \r\n رئیس ستاد برگزاری چهاردهمین نمایشگاه بین المللی محیط زیست گفت: این نمایشگاه امسال با حضور 290 شرکت داخلی و خارجی در حوزه محیط زیست و با شعار اقتصاد مقاومتی اقتصاد سبز از امروز آغاز به کار کرد. \r\n\r\n به گزارش خبرنگار ایلنا، مجید فدایی در مراسم افتتاحیه چهاردهمین نمایشگاه بین المللی محیط زیست گفت: شرایط کنونی محیط زیست ایران شکننده است، چنانچه نتوانیم اکنون از هم افزایی یکدیگر برای خروج از این شرایط اقدام کنیم ممکن است که آخرین نسل از ایرانیان باشیم که از این منابع طبیعی بهره می بریم. \r\n\r\n وی ادامه داد: امسال در شرایطی نمایشگاه محیط زیست را برگزار کرده ایم که ایران با مشکلات محیط زیستی بسیاری همچون خشکسالی، آلودگی هوا و آب، ریزگرد ها و آلودگی دریا و سواحل روبرو هستیم. \r\n\r\n رئیس ستاد برگزاری چهاردهمین نمایشگاه بین المللی محیط زیست گفت: سازمان حفاظت محیط زیست به عنوان متولی حاکمیتی این حوزه اقدامات و تلاش های بسیاری را در این یکسال انجام داده است که از جمله آنها می توان به لغو مصوبات غیرمحیط زیستی در دولت گذشته، برنامه ریزی برای احیای دریاچه ارومیه، حذف بنزین پتروشیمی، ارائه کارنامه عملکرد دستگاه های اجرایی در حوزه محیط زیست، برگزاری شورای عالی محیط زیست پس از 7 سال تاخیر، تدوین استانداردهای زیست محیطی، مقابله با قاچاق حیات وحش، بهبود وضعیت حقوق محیط بانان، تلاش برای حل مشکل پسماند در شمال کشور و امضای تفاهمنامه با دیگر دستگاه ها برای هم افزایی، رایزنی های مهم بین المللی و منطقه ای نامبرد. \r\n\r\n وی افزود: امسال در جمع کارکنان نمونه دولت یک محیط بان وجود داشت که نشان دهنده عزم دولت و رئیس جمهور نسبت به اولویت قرار دادن محیط زیست است، امسال نمایشگاه محیط زیست در سه سالن نمایشگاه بین المللی و با حضور 290 شرکت ایرانی و خارجی و در واقع حضور 13 شرکت خارجی و تشکل های مردم نهاد برگزار می شود. \r\n\r\n فدایی ادامه داد: چهاردهمین نمایشگاه محیط زیست به عنوان سرمایه گذاری تلقی می شود و در راستای بهره وری شرکت های حوزه محیط زیست و حرکت به سمت توسعه پایدار اقدام می کند. همچنین در این نمایشگاه کارگاه ها و مناظر های بسیاری با حضور اساتید، دوستداران و فعالان حوزه محیط زیست برگزار خواهد شد. \r\n\r\n پایان پیام
7,وقوع پدیده ریزگردها از اثرات بی توجهی جامعه بشری به محیط زیست است \r\n به گزارش خبرگزاری فارس از دورود، ماشاءالله نعمتی عصر امروز در نشست هماهنگی هفته منابع طبیعی در شهرستان دورود با بیان اینکه حیات جامعه بشری به منابع طبیعی وابسته است، اظهار کرد: منابع طبیعی در همه زمینه ها اعم از اقتصادی، اجتماعی و فرهنگی نقش بارزی را ایفا می کند. \r\n\r\n وی ادامه داد: با توسعه روز افزون شهرها و افزایش جمعیت و تغییراتی که در اکوسیستم به وجود آمده است، شاهد بروز تهدیداتی در حوزه حیات انسانی و جانوری هستیم. \r\n\r\n فرماندار شهرستان دورود با اشاره به پدیده ریزگردها که طی روزهای گذشته استان های جنوبی و غربی کشور را فرا گرفته بود، تصریح کرد: این پدیده در استان و شهرستان ما نیز پدیدار شد و علت آن بی توجهی جامعه بشری به منابع طبیعی و محیط زیست است. \r\n\r\n این مسئول حفاظت از جنگل ها را وظیفه همگانی دانست و یادآور شد: برای حفظ و حراست از این سرمایه های ارزشمند به همکاری های مردمی و انجمن های مردم نهاد نیاز است و اگر باور اهمیت جنگل ها در بین آحاد جامعه شکل نگیرد، نمی توان بر مشکلات غلبه کرد. \r\n\r\n وی با اشاره به جایگاه رسانه ها در ترویج فرهنگ محافظت از جنگل ها و منابع طبیعی تأکید کرد: رسانه ها می توانند پل ارتباطی بسیار خوبی برای ترویج این فرهنگ در بین مردم باشند. \r\n\r\n نعمتی با اشاره به حذف و دفع ضایعات بهداشتی آزبست که از گذشته در حاشیه شهر دورود قرار داشتند، گفت: برای دفع بهداشتی این ضایعات شاهد اقدامات خوبی بودیم و این منطقه آلوده که سلامت شهروندان را به خطر انداخته بود ساماندهی شد و در هفته منابع طبیعی می توان در این منطقه درختکاری کرد. \r\n\r\n انتهای پیام/2304/ج20
7,احیای زیستگاه های در حال تخریب و گونه های در خطر انقراض کرمانشاه \r\n به گزارش خبرگزاری فارس از کرمانشاه، غلامحسین کاظمی بعد از ظهر امروز در آیین تودیع و معارفه مدیرکل حفاظت محیط زیست استان کرمانشاه، اشاعه فرهنگ حفاظت از محیط زیست و پیاده کردن مدیریت سبز را از اولویت های کاری خود اعلام کرد. \r\n\r\n وی با تأکید بر تشویق و حمایت از سازمان های مردم نهاد زیست محیطی، گفت: مقابله با آلاینده های زیست محیطی و برخورد قانونی با متخلفان از دیگر برنامه ها برای حوزه محیط زیست استان است. \r\n\r\n مدیرکل حفاظت محیط زیست استان کرمانشاه با اشاره به اینکه 12 استان کشور با پدیده ریزگردها مواجه هستند، افزود: نصب شبکه پایش آنلاین گرد و غبار در استان در دستور کار قرار خواهد گرفت. \r\n\r\n کاظمی اجرای برنامه دولت سبز، آمایش سرزمین، پایش آلودگی منابع آب و رودخانه های مهم استان، ارتقای سطح مناطق مدیریت شده و توسعه صنعت اکوتوریسم را از دیگر برنامه های کاری خود اعلام کرد. \r\n\r\n وی بیان داشت: کرمانشاه استانی است که قابلیت استفاده از مناطق طبیعی و توریستی برای اشتغال زایی را دارد، اما زیستگاه های در حال تخریب و گونه های در خطر انقراض را باید احیا کرد. \r\n\r\n مدیرکل حفاظت محیط زیست استان کرمانشاه افزود: توسعه شبکه های اطفاء حریق، ایجاد مناطق اکوتوریست و تشویق و ترغیب مردم به ایجاد سایت های پرورش گونه های جانوری از دیگر برنامه ها برای استان کرمانشاه است. \r\n\r\n کاظمی با تأکید بر اجرای اصل 50 قانون اساسی، گفت: در این اصل اهداف و سیاست های حفاظت از محیط زیست مورد توجه قرار گرفت. \r\n\r\n انتهای پیام/2700/ش20
7,جنگل های هلیلان در حال نابودی است \r\n سجاد محمدی از فعالان محیط زیست اظهار داشت: کسی نمی تواند منکر اهمیت منابع طبیعی و به ویژه پوشش های جنگلی در زندگی امروزه بشری شود، اهمیتی که زندگی انسان به صورت مستقیم به آن وابسته است. \r\n\r\n این فعال محیط زیست در گفت و گو با خبرنگار ایلنا در کرمانشاه گفت: متاسفانه از چند سال گذشته خبرهای ناگواری درباره تخریب جنگل های زاگرس به علل مختلف شنیده می شود که این زنگ خطری برای ساکنان این مرز و بوم و حتی کشورهای همسایه است. \r\n\r\n محمدی بیان داشت: با آغاز و نیز تدوام دوره های خشکسالی، بیماری های زیست محیطی جنگل های کشور به ویژه زاگرس را به شدت تهدید می کند. \r\n\r\n وی با اشاره به اینکه در این میان، درختان بلوط بیشترین آسیب را دیده اند، تاکید کرد: استان های کرمانشاه، ایلام، لرستان، خورستان و... بیشترین آسیب ها را از این بیماری گرفته اند. \r\n\r\n این فعال محیط زیست با تاکید بر اینکه گرد و غبار ورودی از مرزهای غربی، علت اصلی اپیدمی این بیماری زیست محیطی شده است، بیان داشت: منطقه هلیلان که از نظر پوشش جنگلی موقعیت ویژه و منحصر بفردی در سطح منطقه داشته است، این روز ها با ناملایمت هایی روبرو شده است. \r\n\r\n وی علل طبیعی و انسانی را عامل اصلی تخریب جنگلهای هلیلان عنوان کرد و گفت: متاسفانه هنوز سطح فرهنگی مردم و نیز آگاهی آنان از اهمیت جنگل ها به آن حد نرسیده و این امر باعث شده است که بسیاری از روستائیان و عشایر منطقه، درختان جنگلی را به عنوان منبع سوخت خود قطع و تخریب کنند. \r\n\r\n محمدی با تاکید بر اینکه نهادهای دولتی و سازمان های مردم نهاد باید تمام تلاش شان را در تغییر این روند، تسریع ببخشند، اظهار داشت: سازمان هایی همانند منابع طبیعی، جهاد کشاورزی و حتی بخشداری ها باید سوخت مورد نیاز روستائیان و عشایر را همانند نفت، گازوئیل، سیلندرهای گاز و... تامین کنند تا با این کار از تخریب جنگل ها جلوگیری کنند. \r\n\r\n این فعال زیست محیط روند تخریب جنگل ها و پوشش گیاهی منطقه هلیلان را سریع عنوان کرد و افزود: هیچ دوستدار طبیعی نمی خواهد که این منطقه به بیابان تبدیل شود، زیرا از قدیم الایام هلیلان به علت زیبایی هایی طبیعی و درختان سرسبز مقصد بسیاری از گردشگران بوده است، لذا امیدواریم که این فرهنگ غلط در سطح جامعه و روستاهای این منطقه با فرهنگ سازی مناسب و به موقع اصلاح شود. \r\n\r\n محمدی در پایان استعدادهای طبیعی منطقه هلیلان را پتانسیل بسیار مناسبی برای گردشگری در غرب کشور دانست و گفت: منابع طبیعی و جنگلی منطقه هلیلان جزو ثروت های خدادادی است و همه موظف هستیم که همانند اعضای خانواده خود از آن ها نگهداری و پاسداری کنیم. \r\n\r\n پایان پیام
7,خشکیدن290 سفره آب زیرزمینی کشوربا وسعتی بیش ازدریاچه ارومیه \r\n معاون محیط طبیعی سازمان محیط زیست گفت:290 سفره آب زیرزمینی درکشورخشک شد که وسعتی بیش ازدریاچه ارومیه داشت.احمد علی کیخا درگفتگوبا تسنیم اظهارداشت: بیش از290 دشت وسفره آب زیرزمینی درکشورخشک شده است که وسعتی آن بیشترازدریاچه ارومیه است که باید3 الی4 دهه صرفه جویی انجام شود تا شرایط سال های گذشته رخ دهد ولی به طورکلی باید به فکراحیا دریاچه ارومیه باشیم که البته با وجود بارندگی وضعیت بهترشده است.وی با اشاره به اینکه کشورایران تنوع زیستی بیشتری ازکشور های دیگردارد که باید ازآنها استفاده صحیح کنیم، ادامه داد: باید به دنبال حفظ محیط زیست وهریک ازسرمایه ها ازجمله تالاب هامون، دریاچه ارومیه وغار ها درکشورباشیم.معاون محیط طبیعی سازمان محیط زیست بیان کرد: سازمان محیط زیست موضوع شکار غیرمجاز پرندگان در استان های شمالی به ویژه فریدونکنار را به طورجدی پیگیری می کند و برخورد جدی با شکار غیر مجاز پرندگان به تمامی ادارات کل حفاظت محیط زیست استان ها ابلاغ شده است.
7,ضرورت انتخاب شاخص های مناسب برای مدیریت منابع آب \r\n به گزارش خبرگزاری مهر، زهرا جواهریان مدیرکل دفتر توسعه پایدار و اقتصاد محیط زیست سازمان حفاظت محیط زیست که دبیری پنل تخصصی محیط زیست و منابع آب را بر عهده داشت پیش از ظهر امروز در نخستین هم اندیشی سیاست گذاران منابع آب که با عنوان بهره وری و حکمرانی پایدار منابع آب برگزار شد به جمع بندی پرسش های مطروحه در این پنل پرداخت. \r\n\r\n سهم طبیعت از آب های تجدیدپذیر در کشور چقدر است؟، تأثیر الگوهای توسعه در طبیعت چیست؟ (انتقال آب بین حوضه ای)، آلودگی آب بر منابع طبیعی چه تأثیری دارد و راه های کنترل آن چیست؟ \r\n\r\n سه پرسش مطرح شده در پنل محیط زیست و منابع آب بود که به ریاست معصومه ابتکار معاون رئیس جمهور و رئیس سازمان حفاظت محیط زیست برگزار شد و رضا مکنون، محمدرضا تابش، محسن ناصری، داود رضا عرب و هدایت فهمی به عنوان اعضای پنل به آنها پاسخ دادند. \r\n\r\n جواهریان در جمع بندی نهایی در خصوص پرسش نخست سهم طبیعت از آب های تجدیدپذیر در کشور چقدر است؟، گفت: مصرف بیش از 40 درصد آب های تجدیدپذیر در کشور منجر به شرایط ناامنی آبی در ایران شده است. \r\n\r\n وی افزود: همین امر ضرورت انتخاب شاخص های مناسب برای مدیریت منابع آب و تخصیص و تقسیم صحیح منایع آب به ویژه در نظر گرفتن حقابه محیط زیستی را بیش از پیش می کند. \r\n\r\n مدیرکل دفتر توسعه پایدار و اقتصاد محیط زیست سازمان حفاظت محیط زیست ادامه داد: جمع بندی پاسخ های اعضای پنل به پرسش تاثیر الگوهای توسعه در طبیعت چیست؟، بیانگر لزوم ایجاد نگاه کلان و جامع و در نظر گرفتن جمیع شرایط اقتصادی، اجتماعی و زیست محیطی در الگوی توسعه ای کشور، همچنین لزوم بهره گیری از ارزیابی زیست محیطی جهت جلوگیری از تخریب ها و اثرات منفی الگوهای توسعه ای در طبیعت است. \r\n\r\n وی تاکید کرد: در همین راستا باید به حکمرانی محیط زیست و آب در حفاظت کیفی اهمیت و جایگاه خاصی بخشید و در تدوین سیاست های کلان، اثرات بلند مدت این سیاست ها را در نظر گرفت و در اصل بر مدار توسعه پایدار حرکت کرد. \r\n\r\n جواهریان در خصوص پرسش آلودگی آب بر منابع طبیعی چه تأثیری دارد و راه های کنترل آن چیست؟، اظهار کرد: بی شک آلودگی منابع آب اثرات مخربی بر محیط زیست و نهایتا در چرخه طبیعت بر سلامت و زندگی مردم خواهد داشت. \r\n\r\n دبیر پنل آب و محیط زیست نخستین هم اندیشی سیاست گذاران منابع آب که با عنوان بهره وری و حکمرانی پایدار منابع آببرگزار می شد از تجهیز و ارتقاء سیستم های سنجش آلاینده ها در کشور، همچنین الزام قانونی بخش های مختلف از جمله صنعت به رعایت استانداردهای مشخص در این خصوص به عنوان راهکاری موثر برای رفع این چالش نام برد.
7,کارخانه سولفات سدیم در کویر میقان در حال تخریب زیست محیطی است \r\n به گزارش خبرگزاری فارس از اراک، عباس رجایی ظهر امروز در حاشیه همایش هوای پاک در اراک اظهار داشت: آسیبی که از این کارخانه به شهر اراک می رساند بسیار بیشتر از آسیبی است که آلومینیوم سازی به این شهر وارد می کند. \r\n\r\n وی احیای تالاب ها و جلوگیری از مرگ آنها را از مهم ترین اولویت های مجلس بیان و اظهار کرد: ظرف دو هفته آینده قرار است نمایشگاهی از کویر میقان در مجلس شورای اسلامی دایر شود تا مسئولین بدانند این تالاب ارزش بالایی برای کشور دارد. \r\n\r\n رجایی تدوین قانونی برای تالاب ها، دریاچه ها و سواحل ایران را از دیگر قوانین در دست بررسی نمایندگان مجلس شورای اسلامی دانست و بیان کرد: مسئولان برای رزق مردم می توانند گندم را از خارج از کشور وارد کنند اما چگونه نمی توانند برای حفظ سلامت آنها کارخانه مذکور را تعطیل و مواد شوینده را وارد کنند. \r\n\r\n نماینده مردم اراک، کمیجان و خنداب در مجلس شورای اسلامی تاکید کرد: حفظ محیط زیست و جلوگیری از ایجاد آلودگی های مختلف زیست محیطی نیازمند فرهنگ سازی و آموزش همگانی است. \r\n\r\n رئیس کمیسیون کشاورزی، آب، منابع طبیعی و محیط زیست در مجلس شورای اسلامی تصریح کرد: در صورتی که کارخانه فوق با پیگیری های صورت گرفته تعطیل نشود شخصا شکایت خواهم کرد تا کسی پاسخگوی این مسئله باشد. \r\n\r\n رجایی تصریح کرد: در مجلس شورای اسلامی طی 10 سال تلاش و اقدامات خوبی در رابطه با حفظ محیط زیست صورت گرفته و کم کاری از جانب نمایندگان نشده است. \r\n\r\n وی در ادامه سخنان خود با اشاره به وضعیت هوای شهر اراک گفت: در اراک اقدامات خوبی در زمینه پاک سازی هوا و محیط زیست صورت گرفته که حاصل آن کاهش آلودگی هوا بوده است. \r\n\r\n نماینده مردم اراک، کمیجان و خنداب در مجلس شورای اسلامی ادامه داد: استفاده از گاز در نیروگاه اراک در بین 64 نیروگاه کشور یکی از اقدامات خوب در زمینه کاهش آلودگی هوای شهر به شمار می رود. \r\n\r\n این مسئول یادآور شد: تخصیص سهم پساب اراک به تالاب میقان و گاز سوز کردن 22 کوره آجرپزی در مرزیجران از دیگر اقدامات صورت گرفته در این زمینه به شمار می رود. \r\n\r\n رجایی ایجاد برخی از ناهماهنگی ها در شهر اراک را از جمله مشکلات موجود بیان کرد و افزود: یکی از معضلات این شهر ورود خودروهای فرسوده از شهرهای اطراف به اراک می باشد که در این خصوص اقدام جدی تاکنون صورت نگرفته است. \r\n\r\n وی با اشاره به اینکه آلودگی هوا تنها عامل بیماری سرطان نیست، گفت: عوامل مختلفی در بروز بیماری سرطان دخیل هستند که از آن جمله می توان به وجود پارازیت ها، سموم شیمیایی در مواد غدایی و مصرف غذاهای فست فودی اشاره کرد. \r\n\r\n نماینده مردم اراک، کمیجان و خنداب در مجلس شورای اسلامی تصریح کرد: توجه به یک عامل در بیماری سرطان بررسی دیگر عوامل تاثیرگذار در بروز این بیماری را مورد غفلت قرار می دهد. \r\n\r\n انتهای پیام/87002/ذ30
7,رویه های غلط گذشته در خصوص آب را تکرار نکنیم \r\n به گزارش خبرگزاری موج، معصومه ابتکار معاون رئیس جمهور و رئیس سازمان حفاظت محیط زیست در همایش ایست! آب نیست با استقبال از جریان سازی مثبت اجتماعی پیرامون مصرف آب توسط وزارت آموزش و پرورش، ابراز امیدواری کرد: این جریان سازی به صورت مستمر و در لایه های وسیع تر با هدف حفظ منابع آبی و جلوگیری از تخریب و آلودگی آب در کشور ادامه یابد. \r\n ابتکار ضمن اشاره به شرایط دشوار و شکننده ای که ایران را در حوزه آبی درگیر کرده است، گفت: بیان این واقعیت که کشور به لحاظ وضعیت بارندگی، منابع طبیعی، محیط زیست، تالاب ها، آب های زیرزمینی و زیست بوم وضعیت مناسبی ندارد و تحت فشار مضاعف قرار دارد، می تواند منجر به تغییر رویه ها و اصلاح الگوی مصرف در جامعه شود. \r\n معاون رئیس جمهور با تاکید بر ضرورت تغییر رویه از سطح دولت تا عموم مردم، تصریح کرد: نباید رویه های نادرست گذشته در خصوص آب را تکرار کنیم تا بتوانیم شرایط دشوار را به گونه ای پشت سر بگذاریم که به حیات طیبه جامعه ایرانی و رشد و توسعه اقتصادی، کشاورزی و صنعتی کشور لطمه جدی وارد نشود. \r\n رئیس سازمان محیط زیست ضمن اشاره به مباحث تغییر اقلیم و گرمایش زمین، گفت: بحث گرم شدن زمین یک پدیده قطعی تلقی می شود و دنیا در حال برنامه ریزی جدید در این خصوص است و احتمال اینکه در سال میلادی جاری توافقی جهانی برای جلوگیری از روند گرم شدن زمین صورت گیرد بسیار جدی است و از این رو ایران نیز در همراهی با جامعه جهانی باید در جهت کاهش انتشار گازهای گلخانه ای اقدام نماید. \r\n وی افزود: این توافق در موضوعات جلوگیری از ایجاد گازهای گلخانه ای، انطباق شرایط جدید در جهت اقتصاد کم کربن و مدیریت صحیح منابع آب، رویکردهای خوبی را دنبال می کند. \r\n ابتکار با بیان اینکه دولت در جلوگیری از انتشار گازهای گلخانه ای، اقتصاد کم کربن و مدیریت صحیح منابع آب رویکرد خوبی را اتخاذ کرده و دنبال می کند، ابراز امیدواری کرد: جریان سازی اجتماعی مثبت در این حوزه ها که بخش عظیم آن می تواند از طرق فرهنگی و توسط وزارت آموزش و پرورش منتقل شود منجر به همراهی مردم با دولت شود.
7,تالاب های اوان و دشت اله آباد قزوین احیا می شوند \r\n به گزارش خبرگزاری فارس از قزوین، صدرالدین علیپور ظهر امروز در جلسه گروه کارشناسی مدیریت یکپارچه زیست بوم های حساس و شکننده استان قزوین با اشاره به احیای تالاب های اوان و دشت اله آباد قزوین اظهار کرد: در نشست کارشناسی اقدامات انجام شده و تهدید های تالاب اوان و مجموعه تالاب های دشت اله آباد مورد بررسی قرار گرفت. \r\n\r\n وی ورود گل و لای و رسوبات، تخریب پوشش گیاهی و آبخیزداری حوزه شرقی تالاب اوان پدیده ریزگردها و کانون های گرد و غبار محلی دشت اله آباد را از جمله مهمترین موضوعات و تهدیدهای زیست بوم حساس اوان و دشت اله آباد عنوان کرد. \r\n\r\n مدیرکل حفاظت محیط زیست استان قزوین ادامه داد: خشک شدن بعضی از آبگیرها و تالاب های رودخانه ای دشت، تخریب زهکش های احداث شده، فرونشست زمین و چاه های غیرمجاز، چراهای غیرمجاز دام های بزرگ و پدیده خشکسالی و تاثیرات اقلیم از جمله مهمترین موضوعات و تهدیدهای زیست بوم حساس اوان و دشت اله آباد است. \r\n همچنین در پایان این جلسه مقرر شد اعضای حاضر در جلسه در خصوص ارائه راهکارهای عملی برای تأمین آب و احیای بعضی از تالاب های مجاور زهکش دشت اله آباد، احیای پوشش گیاهی، برخورد قانونی با چاه های غیرمجاز، برپایی گشت های یکپارچه متشکل از دستگاه های عضو و مرتبط برای احیای دوباره دشت و تالاب های اله آباد و مطالعه جامع دلایل کاهش و افت سطح آب تالاب اوان در صورت تأمین اعتبار کافی اقدام کنند. \r\n\r\n جلسه گروه کارشناسی مدیریت یکپارچه زیست بوم های حساس و شکننده استان قزوین با حضور نمایندگان استانداری، جهاد کشاورزی، امور آب، هواشناسی، منابع طبیعی و اداره کل محیط زیست استان قزوین در شورای فنی منابع طبیعی استان قزوین برگزار شد. \r\n انتهای پیام/2667/ق
7,رجایی: به جای کاشت نهال، درختان را قطع و آب رودخانه ها را آلوده می کنند \r\n به گزارش خبرگزاری فارس از اراک، عباس رجایی ظهر امروز در همایش هوای پاک اظهار داشت: مسئله محیط زیست و شاخص های آن باید دغدغه همه مردم و مسئولان شود و تا زمانی که این دغدغه و درد همگانی در جامعه ایجاد نشود، معضلات موجود در این زمینه لاینحل باقی خواهد ماند. \r\n\r\n وی ایجاد جنگل در حاشیه شهر اراک را کاری ارزنده دانست و افزود: واقعیت این است که تاکنون مسئولان راجع به چگونگی محیط زیست و حفظ این نعمت خدادادی فکر نکرده و همیشه در این مورد شعار داده اند. \r\n\r\n رئیس کمیسیون کشاورزی، آب و منابع طبیعی مجلس شورای اسلامی با اشاره به اینکه برگزاری جلسات و دادن شعار مسئله زیست محیطی را حل نمی کند، ادامه داد: اگر همه شهروندان اراکی در روز درختکاری یک اصله نهال را کاشته بودند، حداقل در این شهر تاکنون 700 هزار درخت وجود داشت که عدم اجرای این مهم نشان دهنده کم کاری مردم در زمینه حفظ محیط زیست است. \r\n\r\n وی با تأکید بر اینکه امروز به جای کاشت درخت، دود می کارند و هوای آلوده را وارد ریه هایشان می کنند، تصریح کرد: در مجلس شورای اسلامی شاهد هستیم که بسیاری از افراد برای احداث واحد های صنعتی و به دلیل مخالفت محیط زیست به نمایندگان مجلس فشار می آورند، اما همه باید بدانند که محیط زیست موضوعی بین نسلی است که باید حفظ و برای زندگی سالم به نسل های آینده منتقل شود. \r\n\r\n رجایی با اشاره به انجام کارهای زیرساختی در رابطه با محیط زیست در مجلس شورای اسلامی، بیان داشت: تصویب قوانین بین المللی و ملی همچون قانون جلوگیری از آلودگی کشتی ها در آب های ایران نشان از تلاش نمایندگان مجلس در این زمینه است. \r\n\r\n نماینده مردم اراک، کمیجان و خنداب در مجلس شورای اسلامی با بیان اینکه با توجه به پیشرفت های تکنولوژی در جهان مأموریت های محیط زیست هم رویکردی جدید به خود گرفته، گفت: باید به مسائل مختلف زیست محیطی منطبق با تکنولوژی روز پرداخته شود، در غیراینصورت با مشکلات جدیدی در این زمینه مواجه خواهیم شد. \r\n\r\n وی پارازیت ها و امواج پلاریزه شده را عامل مهمی در ایجاد بیماری سرطان و آلودگی محیط زیست دانست و عنوان کرد: توسعه گازهای گلخانه ای، گرمی هوا توسط واحدهای صنعتی در غرب اراک و ده ها عامل دیگر باعث آلودگی محیط زیست می شوند که باید بر اساس آخرین استاندارد های جهان نسبت به رفع این معضلات اقدام کرد. \r\n\r\n رجایی استانداردهای زیست محیطی را دینامیک اعلام کرد و بیان داشت: منطبق کردن تغییرات استانداردها و آلودگی هوا بر یکدیگر و ارتقا دادن این شاخصه ها برای کاهش آلودگی زیست محیطی الزامی است. \r\n\r\n وی با بیان اینکه لایحه دولت در زمینه محیط زیست آبکی است، تصریح کرد: مجلس در حال ارائه قوانینی برای موضوعات مختلف محیط زیست همچون آلودگی صوتی در داخل شهر ها و پارازیت ها، برای ایجاد آرامش در جامعه است. \r\n\r\n نماینده مردم اراک، کمیجان و خنداب در مجلس شورای اسلامی بر ساماندهی موضوع محیط زیست در مجلس تاکید و اظهار داشت: یکی از مهم ترین قوانین در حال بررسی در مجلس بیمه کردن مالکیت خودرو، انجام معاینه فنی برای وسایط نقلیه عمومی هر شش ماه یک بار و قانون ایمنی زیستی جمهوری اسلامی ایران است. \r\n\r\n رجایی اضافه کرد: ارزیابی زیست محیطی یکی دیگر از قوانینی است که در حال ارائه به صحن علنی مجلس است که در این قانون تمامی پروژه های بزرگ برای احداث باید پیوست زیست محیطی داشته باشند. \r\n\r\n انتهای پیام/87002/ذ40
7,"خشکسالی را به رسمیت بشناسیم/ آغاز پایش جدی پساب های صنعتی در کشور \r\n به گزارش خبرگزاری مهر، معصومه ابتکار در نخستین هم اندیشی سیاست گذاران منابع آب که با عنوان بهره وری و حکمرانی پایدار منابع آب در سالن همایش های وزارت نیرو برگزار شد، اظهار داشت: پیش بینی مراکز علمی جهانی حاکی از ادامه خشکسالی و کم آبی در مناطق مختلف جهان و حتی شدت گرفتن آن به ویژه خاورمیانه است و این وضعیت برای کشورهایی که به فکر حکمرانی خوب و ایفای نقش اساسی در آینده توسعه و محیط زیست در سطح ملی، منطقه ای و بین المللی هستند، یک هشدار بزرگ است. \r\n\r\n معاون رئیس جمهور با بیان اینکه یکی دیگر از مهم ترین هشدارهای جهانی، بحث گرمایش زمین است و پیش بینی ها حاکی از افزایش دو درجه ای دمای عمومی جهانی است، افزود: به دلیل همین بحران جهانی گرمایش زمین است که کلیه کشورها ملزم به ارایه راهبردهایی برای کاهش گازهای گلخانه ای شده اند و در همین راستا در ایران نیز راهبرد کاهش گازهای گلخانه ای و اقتصاد کم کربن را در دست تدوین است. \r\n\r\n تعریف چشم انداز و برنامه ریزی برای آینده اصل مهم مدیریت راهبردی \r\n\r\n رئیس سازمان حفاظت محیط زیست با تاکید بر لزوم تدوین و اجرایی شدن راه کارهایی برای سازگاری با تغییرات آب و هوایی و مقابله با آثار پدیده گرمایش زمین، تصریح کرد: طی این سال ها از این موضوع غفلت کردیم و کمتر به مبانی علمی و سیاست های اجرایی و راهبردی در این خصوص پرداختیم درحالی که یکی از اصول مدیریت راهبردی تعریف چشم انداز و برنامه ریزی برای آینده است. \r\n\r\n معاون رئیس جمهور با بیان اینکه مسئولان و دولتمردان موظف هستند شرایط را به سمتی پیش ببرند و با مدیریت راهبردی برنامه ریزی دقیق و مطمئنی برای آینده و تمام حوادث و بحران های احتمالی در آینده داشته باشند که مردم تنها به حال خود فکر کنند و نگران آینده نباشند، تصریح کرد: خوشبختانه حرکت دولت یازدهم به سمتی است که در عین رسیدگی به بحران های آنی و پیش رو، از نگاه راهبردی به سوی آینده غفلت نشود. \r\n\r\n تغییر نگاه به مدیریت مصارف و منابع آب ضرورت مقابله با بحران آب \r\n\r\n وی ضمن اشاره به وجود بحران آب در بخش وسیعی از کشور، گفت: تغییر نگاه و انقلاب فکری در مدیریت مصارف و منابع آب یکی از مهم ترین ضرورت های مقابله با بحران آب است و برگزاری چنین همایش هایی به این انقلاب فکری و تدوین سیاست های اجرایی کمک خواهد کرد. \r\n\r\n ابتکار از تدوین لایحه تالاب ها در دولت یازدهم خبر داد و گفت: هیات وزیران در کنار نگاه نقادانه به حوضه آب و محیط زیست، حمایت های ویژه ای را نیز از این بخش ها داشته و با تدوین لایحه تالاب ها، در تلاش است تا با تعدیل و اصلاح سیاست اجرای طرح های یک سویه انتقال آب، حقابه طبیعت را نیز برای حفظ تالاب ها تضمین کند. \r\n\r\n پرداخت حقابه طبیعت زیربنای حفظ خدمات طبیعت \r\n\r\n وی حقابه طبیعت را لازمه امکان انجام خدمات طبیعی برای تامین منابع آب برای بخش های کشاورزی، صنعت و شرب تعریف کرد و افزود: باید این حقابه به صورت پایدار در نظر گرفته شود تا طبیعت قادر به ادامه خدمات خود باشد. \r\n\r\n معاون رئیس جمهور با تاکید بر لزوم حفاظت از تالاب های کشور، تصریح کرد: در بودجه سال آینده بر اساس نگاه مثبت دولت ردیف اعتباری مناسبی برای تالاب های هامون، بختگان، پریشان و به ویژه دریاچه ارومیه اختصاص یافته که این موضوع نشان دهنده نگاه ویژه دولت به موضوع آب و محیط زیست است. \r\n\r\n رئیس سازمان حفاظت محیط زیست با تاکید بر اینکه باید تحول نگاه در بخش آب را به تمامی سطوح اقتصادی و تصمیم گیری کشور منتقل کنیم، گفت: این تغییر باید از مبانی علمی آغاز شود و سپس در سیاست ها و برنامه ها به آن بپردازیم؛ چراکه این موضوع یک چرخه به هم پیوسته است. \r\n\r\n ارزیابی زیست محیطی راهکار اصلی سازگاری توسعه با محیط زیست \r\n\r\n وی ارزیابی زیست محیطی را راهکار اصلی برای سازگاری توسعه با محیط زیست برشمرد و ادامه داد: این لایحه در دستورکار دولت قرار دارد و کلیات آن نیز تصویب شده است. \r\n\r\n رئیس سازمان حفاظت محیط زیست تصریح کرد: برای مدیریت صحیح آب در کشور باید خشکسالی را به رسمیت بشناسیم و نگاهی که به خشکسالی به عنوان حادثه ای غیرمترقبه می نگرد را تغییر دهیم و آن را به عنوان یک واقعیت در تمامی برنامه های کلان و راهبردی کشور مدنظر داشته باشیم. \r\n\r\n آغاز پایش جدی پساب های صنعتی در کشور \r\n\r\n ابتکار در حاشیه نخستین هم اندیشی سیاست گذاران منابع آب، در جمع خبرنگاران اظهار داشت: تکالیف قطعی واحدهای صنعتی کشور، اجرای استانداردهای محیط زیست در خروجی پساب این واحدها است و سازمان حفاظت محیط زیست به طور مستمر این خروجی ها را کنترل می کند. \r\n\r\n رئیس سازمان حفاظت محیط زیست کشور از آغاز پایش جدی پساب های صنعتی در کشور خبر داد و گفت: واحدهای صنعتی بزرگ موظف هستند که به صورت برخط اطلاعات مربوط به خروجی پساب خود را در اختیار سازمان حفاظت محیط زیست قرار دهند. \r\n\r\n معاون رئیس جمهور با تاکید بر لزوم کنترل ورود فاضلاب ها در منابع آب کشور، افزود: با مدیریت یکپارچه پساب های صنعتی، زه آب های کشاورزی و فاضلاب های شهری و کشاورزی در کنار هم، شاهد بهبود کیفیت منابع آب سطحی و زیرزمینی، تالاب ها و سواحل کشور خواهیم بود. \r\n\r\n تغییر رویکرد دولت یازدهم و وزارت نیرو در تخصیص حقابه طبیعت \r\n\r\n وی ادامه داد: اصل را باید بر حفاظت و مدیریت صحیح منابع آب و توجه به حقابه طبیعت بگذاریم؛ این مورد در گذشته هیچ گاه در نظر گرفته نشده است و تغییر رویکردی که هم اکنون در دولت یازدهم اتفاق افتاده، توجه به حقابه طبیعت است که این امر در سیاست های وزارت نیرو نیز مشهود است. \r\n\r\n ابتکار با بیان اینکه دولت مصمم به حمایت از طرح های حفاظت از منابع آب است، گفت: ما باید حقابه طبیعت، رودخانه ها، تالاب ها، آب های زیرزمینی و منابع طبیعی را در سیاست های ملی به رسمیت شناخته و پس از آب شرب، باید ابتدا نیازهای طبیعت را تامین کنیم تا طبیعت نیز پاسخ گوی نیازهای ما باشد. \r\n\r\n گفتنی است، نخستین همایش هم اندیشی سیاست گذاران منابع آب کشور صبح امروز در وزارت نیرو آغاز شد . \r\n\r\n در این همایش پنل ها و نشست های تخصصی با عنوان های ""حکمرانی پایدار منابع آب"" به ریاست وزیر نیرو، ""کشاورزی و منابع آب"" به ریاست وزیر جهادکشاورزی، ""محیط زیست و منابع آب"" به ریاست رئیس سازمان حفاظت محیط زیست و نشست ""اقتصاد، جامعه و منابع آب"" به ریاست مدیرعامل بانک کشاورزی و مشاور وزیر جهادکشاورزی برگزار می شود. \r\n\r\n این همایش با هدف هم اندیشی جهت رفع بحران آب به منظور شناسایی چالش های موجود در حوزه منابع آبی کشور و ارایه راهکارهایی عملی جهت استفاده در برنامه ششم توسعه و با حمایت مرکز تحقیقات مهندسی صنایع و بهره وری و دفتر توسعه پایدار دانشگاه صنعتی امیرکبیر با همکاری و حمایت وزارت نیرو، وزارت جهادکشاورزی، سازمان حفاظت محیط زیست، شهرداری تهران، بانک کشاورزی و اتاق بازرگانی، صنایع، معادن ترتیب یافته است."
7,خساراتی که در عدد و رقم نمی گنجد \r\n استان یزد یکی از استانهای غنی در زمینه تنوع حیات وحش است اما این تنوع چند سالی است که دستخوش خشکسالی شده و جدالی نابرابر میان این پدیده غم انگیز و حیات وحش در گرفته است. \r\n\r\n به گزارش مهر، استان یزد به ویژه شهر یزد براساس آمارها و گزارش های هواشناسی، کم بارانترین استان و شهر کشور هستند که البته این شرایط طی یک دهه اخیر از کم بارشی فاصله گرفته و به سمت خشکسالی رفته و یزد اکنون بیش از یک دهه است که با آثار و تبعات خشکسالی در زمینه های مختلف دست و پنجه نرم می کند. \r\n\r\n یکی از بخش هایی که به شدت دستخوش خشکسالی و تبعات آن شده است، حیات وحش و پوشش گیاهی در مناطق حفاظت شده استان است به شکلی که این خسارات دیگر از عدد و رقم گذشته و برآوردهای آن دیگر در محدوده اعداد نمی گنجد. \r\n\r\n در طول دهه های قبل شاید شکار بی رویه یکی از بزرگترین تهدیدهای حیات وحش به شمار می رفت اما اکنون دیگر شکار در صدر تهدیدها به شمار نمی رود بلکه بلای طبیعی خشکسالی، اصلی ترین تهدید برای طبیعت و حیات وحش یزد به شمار می رود. \r\n\r\n خطر بزرگی حیات وحش استان یزد را تهدید می کند \r\n\r\n شاید نگاهی به سیمای حیات وحش و منابع طبیعی استان یزد و مقایسه آمار گونه ها در طول دو سه دهه گذشته با یکدیگر، خود مشخص کننده خطر بزرگی باشد که حیات وحش یزد و محیط زیست را تهدید می کند. مدیرکل محیط زیست استان یزد در مورد گونه های موجود در زیستگاه های حیات وحش استان یزد اظهار داشت: در استان یزد 130 گونه پرنده، بیش از 50 گونه پستاندار، 40 گونه خزنده و 800 گونه گیاهی شناسایی شده است. \r\n\r\n سید حسین سادات موسوی افزود: برخی از این گونه ها هم در زمینه گیاهی و هم در زمینه جانوری منحصر به فرد هستند و نام آنها در فهرست سرخ قرار دارد و برخی نیز علاوه بر ویژگی منحصر به فردی که دارند، خاص استان یزد هستند به طور مثال نیمی از یوز آسیایی موجود در دنیا در یزد زندگی می کند. وی عنوان کرد: در مورد گورخر ایرانی نیز این شرایط صدق می کند و اکنون تقریبا 95 درصد آمار گورخر ایرانی مربوط به استان یزد است. \r\n\r\n سادات موسوی خاطرنشان کرد: در سال 1330 در استان یزد 20 هزار راس جبیر وجود داشت که اوایل انقلاب این آمار به پنج هزار راس رسید و اکنون این رقم به کمتر از هزار راس رسیده است. \r\n\r\n زمانی گله های بزرگ گورخر ایرانی، یوز آسیایی و گله های بزرگ سایر پستانداران حتی پرندگان نادری همچون هوبره در استان یزد وجود داشت اما اکنون زنگ خطر انقراض بسیاری از این گونه ها به صدا درآمده و اصلی ترین عامل آن نیز خشکسالی استاین مسئول عنوان کرد: زمانی گله های بزرگ گورخر ایرانی، یوز آسیایی و گله های بزرگ سایر پستانداران حتی پرندگان نادری همچون هوبره در استان یزد وجود داشت اما اکنون زنگ خطر انقراض بسیاری از این گونه ها به صدا درآمده و اصلی ترین عامل آن نیز خشکسالی است. \r\n\r\n وی تصریح کرد: علاوه بر شکار بی رویه در دهه های گذشته، در طول یک دهه اخیر، خشکسالی اصلی ترین عامل کاهش زاد و ولد در گونه و بسیاری از گونه های دیگر پستانداران بوده است. \r\n\r\n مدیرکل محیط زیست استان یزد خاطرنشان کرد: شرایط برای گونه های گیاهی نیز به همین شکل است به نحوی که بسیاری از جنگلهای تاغ به طور کامل خشک شدند و گونه های مقاوم دیگر نیز دیگر توان مقابله با خشکسالی را ندارد و این امر سبب شده سطح زیر پوشش گیاهی در مناطق حفاظت شده و طبیعی یزد هر سال کم و کمتر شود. \r\n\r\n طولانی شدن دوره خشکسالی آثار منفی این پدیده و بلای طبیعی را دو چندان کرده به نحوی که حتی بهبود بارندگی در سال های آینده نمی تواند خسارت های وارد شده به حیات وحش استان یزد را جبران کند. \r\n\r\n بررسی های علمی در مورد علل تاثیرگذاری خشکسالی در حیات وحش می گوید؛ هرم انرژی در موجودات، از گیاهان آغاز می شود تا به راس هرم یعنی گوشتخواران و شکارچیان برسد. \r\n\r\n نبود غذای مناسب کاهش زادآوری و ضعف پستانداران را به دنبال دارد \r\n\r\n کمبود منابع آبی و خشکسالی، کاهش منابع گیاهی را به دنبال دارد و این امر سبب نبود غذای مناسب برای پستاندار گیاهخوار می شود و این امر به تدریج بنیه این گونه ها را ضعیف و ضعیف تر می کند. این ضعف نه تنها کاهش زادآوری این گونه را به دنبال دارد بلکه تاثیر مستقیمی بر روی شکار راحت تر آنها توسط پرندگان شکاری و گربه سانان و سگ سانان وحشی می شود ضمن اینکه تغذیه کوتاه مدت حیوانات شکارچی باعث زاد و ولد بیشتر اما موقت آنها می شود که در نهایت به دلیل خشکسالی و کاهش تعداد شکار برای حیوانات وحشی، با مشکل آب و غذا مواجه می شوند. \r\n\r\n این چرخه طبیعی در مدتی نه چندان طولانی کاهش بسیاری از گونه ها را به دنبال دارد و اگر قرار باشد علاوه بر عوامل طبیعی، عواملی نظیر شکار، احداث جاده و تعرضات انسانی و... نیز به چرخه اضافه شود، کم کم چیزی از حیات وحش باقی نخواهد ماند. خسارت هایی که به این چرخه وارد می شود بسیار زیاد و البته غیرقابل جبران است و شاید در برخی موارد در قالب عدد و رقم نگنجد. \r\n\r\n سالانه حداقل 200 میلیارد ریال به زیستگاه های حیات وحش خسارت وارد می شود \r\n\r\n معاون محیط طبیعی اداره کل محیط زیست استان یزد در مورد این خسارتها بیان کرد: اگر بخواهیم کاهش شدید گونه های جانوری و گیاهی اکنون با چند دهه قبل را مقایسه کنیم، خسارتهای وارد شده در عدد و رقم نگنجد اما نگاهی سطحی به حیات وحش نشان می دهد که سالانه حداقل 200 میلیارد ریال به دلیل خشکسالی به زیستگاه های حیات وحش خسارت وارد می شود. \r\n\r\n حسن اکبری با بیان اینکه این خسارتها فقط ویژه خشکسالی نیست اما بخش عمده ای از آن مربوط به این پدیده طبیعی است، عنوان کرد: شکار بی رویه، احداث جاده و... نیز عامل وارد شدن خسارات بسیاری به زیستگاه ها و خود گونه های جانوری و گیاهی هستند. \r\n\r\n اغلب مناطق حفاظت شده و طبیعی استان یزد مورد گزند خشکسالی واقع شده اند اما خسارات در مناطقی نظیر مهریز، بافق، خرانق، شمال نایبندان، برخی از مناطق خاتم و ... بیشتر و مشهودتر است وی بیان کرد: اغلب مناطق حفاظت شده و طبیعی استان یزد مورد گزند خشکسالی واقع شده اند اما خسارات در مناطقی نظیر مهریز، بافق، خرانق، شمال نایبندان، برخی از مناطق خاتم و ... بیشتر و مشهودتر است. اکبری عنوان کرد: محیط زیست با انجام برخی اقدامات نظیر حفر چاه، نصب تلمبه بادی در مناطق حساس برای تامین آب گونه ها، تعلیف دستی و در مجموع رفع نیازهای آبی حیات وحش و تامین نیازهای غذایی آنها، توانسته تا حدی از آثار و تبعات خشکسالی در این مناطق بکاهد. \r\n\r\n وی بیان کرد: کاهش منابع آبی برای پرندگان و پستانداران خطرات و تخریب های بیشتری به دنبال دارد اما وضعیت برای پستانداران بزرگ وخیم تر است و تلاش ما کاهش این اثرات نامطلوب بوده است. آنچه مسلم است، اکنون حیات وحش رنج بسیاری از خشکسالی تحمل می کند اما شاید بتوان با مدیریت بحران و استفاده از تمام امکانات تا رسیدن به نتایج مثبت موثر واقع شد که البته به نظر می رسد این مدیریت قبل از بحران موثرتر خواهد بود. \r\n\r\n به نظر می رسد روند خشکسالی در یزد همچنان ادامه داشته باشد و این خشکسالی ها قطعا کوتاه مدت نیست اما امید می رود با مدیریت بحران و ادامه فعالیت هایی نظیر تامین آب و علوفه به صورت دستی برای حیات وحش، از خطر انقراض آنها جلوگیری کرد.
7,وضعیت بحرانی کاهش منابع آبی آذربایجان غربی \r\n کیومرث دانشجو امروز در گفت وگو با خبرنگار فارس در ارومیه اظهار کرد: دولت طرحی را به استان ها ابلاغ کرده است تا در راستای آن نهادهای مربوطه با ایجاد یک سری از حد و مرزها اقدام به حفاظت از منابع آبی استان ها کنند. \r\n\r\n وی ادامه داد: در چهارچوب همین طرح، دستورالعمل تشکیل شورای حفاظت از منابع آب استان صادر شده است که ترکیب استانی و شهرستانی دارد. \r\n\r\n دانشجو اضافه کرد: در ترکیب استانی شورای حفاظت از منابع آبی، ریاست شورا با استاندار است و مدیرعامل آب منطقه ای هر استان به عنوان دبیر شورا ایفای نقش می کند. \r\n\r\n وی گفت: دیگر اعضای این شورا عبارتند از معاونت سیاسی استاندار، معاونت برنامه ریزی، رئیس کل دادگستری، رئیس حفاظت از منابع طبیعی، فرمانده نیروی انتظامی، ریاست جهاد کشاورزی، مدیرعامل شرکت توزیع برق، مدیرعامل شرکت پخش فرآورده های نفتی و مدیرکل حفاظت از محیط زیست هر استان است. \r\n\r\n مدیرعامل آب منطقه ای آذربایجان غربی افزود: مشابه این شورا در شهرستان ها تشکیل می شود و احکام شورای استانی را استاندار و احکام شورای شهرستانی را فرماندار تعیین می کند. \r\n\r\n وی به برنامه های شورای حفاظت از منابع آب استان اشاره و تصریح کرد: طبق دستورالعمل شورای حفاظت از منابع آبی باید هر ماه یک جلسه در استان و دو جلسه در شهرستان ها تشکیل شده و مسایل و مشکلات مربوط به این مسئله بررسی شود. \r\n\r\n دانشجو خاطرنشان کرد: منابع آب در آذربایجان غربی موضوعی بسیار حساس است و بحث احیای دریاچه ارومیه بر اهمیت و حساسیت این مسئله افزوده است. \r\n\r\n وی اضافه کرد: علی رغم اینکه استان ما جزء استان های پر آب مطرح شده و در گذشته از منابع آبی عظیمی برخوردار بود ولی در طول سال های اخیر به دلیل خشکسالی های مکرر منابع آب به شدت کاهش یافته و با کمبود آب مواجه شده ایم. \r\n\r\n دانشجو به استفاده بی رویه از منابع آب های زیر زمینی در آذربایجان غربی اشاره و اعلام کرد: کاهش منابع آب در استان هم شامل منابع آب سطحی و هم زیرزمینی است. \r\n\r\n وی افزود: متوسط بارش کشوری 350 و استان ما 250 و متوسط بارش جهانی 750 میلی متر است و در ژاپن بارش هزار و 700 میلی متری نیز گزارش می شود. \r\n\r\n مدیرعامل آب منطقه ای آذربایجان غربی خاطرنشان کرد: در محاسبه متوسط بارندگی هر استان بارش در کل استان محاسبه می شود در حالی که بیشتر بارش ها در استان ما در دامنه هایی است که منابع آبی آن ها از استان خارج می شود. \r\n\r\n این مسئول در پایان وضعیت آب منطقه را بحرانی خواند و گفت: در حالت کلی وقتی به منابع آب استان پرداخته شود، متوجه می شویم که از وضعیت مطلوبی برخوردار نیستیم و در خشکسالی به سر می بریم. \r\n\r\n انتهای پیام/61011/ر30
7,آبشار شوی دزفول ثبت ملی شد \r\n عباس پاپی زاده امروز در گفت وگو با خبرنگار فارس در اهواز با اشاره به جلسه که روز گذشته با حضور رئیس جمهور و مسئولان محیط زیست به مناسبت هوای پاک برگزار شد، گفت: در این جلسه آبشار شوی در شهرستان دزفول استان خوزستان به ثبت ملی رسید. \r\n\r\n وی افزود: آبشار شوی در منطقه شیهون به ارتفاع 90 متر از مرتفع ترین، زیباترین و پهن ترین آبشارهای ایران است که در شرایط بسیار منحصر به فردی قرار دارد. \r\n\r\n عضو کمیسیون کشاورزی، آب و منابع طبیعی مجلس شورای اسلامی با بیان اینکه سرچشمه این آبشار از رود دز است، گفت: این آبشار در سال های اخیر از گزند خشکسالی ها در امان مانده است. \r\n\r\n براساس این گزارش، مدت 2 سال که موضوع ثبت ملی آبشار شوی در دل رشته کوه البرز در دست پیگیری است. \r\n\r\n این آبشار از جمله جاذبه های گردشگری شمال استان خوزستان محسوب می شود. \r\n\r\n انتهای پیام/72001/ن20
7,ضرورت انتخاب شاخص های مناسب برای مدیریت منابع آب \r\n به گزارش خبرگزاری مهر، زهرا جواهریان مدیرکل دفتر توسعه پایدار و اقتصاد محیط زیست سازمان حفاظت محیط زیست که دبیری پنل تخصصی محیط زیست و منابع آب را بر عهده داشت پیش از ظهر امروز در نخستین هم اندیشی سیاست گذاران منابع آب که با عنوان بهره وری و حکمرانی پایدار منابع آب برگزار شد به جمع بندی پرسش های مطروحه در این پنل پرداخت. \r\n\r\n سهم طبیعت از آب های تجدیدپذیر در کشور چقدر است؟، تأثیر الگوهای توسعه در طبیعت چیست؟ (انتقال آب بین حوضه ای)، آلودگی آب بر منابع طبیعی چه تأثیری دارد و راه های کنترل آن چیست؟ \r\n\r\n سه پرسش مطرح شده در پنل محیط زیست و منابع آب بود که به ریاست معصومه ابتکار معاون رئیس جمهور و رئیس سازمان حفاظت محیط زیست برگزار شد و رضا مکنون، محمدرضا تابش، محسن ناصری، داود رضا عرب و هدایت فهمی به عنوان اعضای پنل به آنها پاسخ دادند. \r\n\r\n جواهریان در جمع بندی نهایی در خصوص پرسش نخست سهم طبیعت از آب های تجدیدپذیر در کشور چقدر است؟، گفت: مصرف بیش از 40 درصد آب های تجدیدپذیر در کشور منجر به شرایط ناامنی آبی در ایران شده است. \r\n\r\n وی افزود: همین امر ضرورت انتخاب شاخص های مناسب برای مدیریت منابع آب و تخصیص و تقسیم صحیح منایع آب به ویژه در نظر گرفتن حقابه محیط زیستی را بیش از پیش می کند. \r\n\r\n مدیرکل دفتر توسعه پایدار و اقتصاد محیط زیست سازمان حفاظت محیط زیست ادامه داد: جمع بندی پاسخ های اعضای پنل به پرسش تاثیر الگوهای توسعه در طبیعت چیست؟، بیانگر لزوم ایجاد نگاه کلان و جامع و در نظر گرفتن جمیع شرایط اقتصادی، اجتماعی و زیست محیطی در الگوی توسعه ای کشور، همچنین لزوم بهره گیری از ارزیابی زیست محیطی جهت جلوگیری از تخریب ها و اثرات منفی الگوهای توسعه ای در طبیعت است. \r\n\r\n وی تاکید کرد: در همین راستا باید به حکمرانی محیط زیست و آب در حفاظت کیفی اهمیت و جایگاه خاصی بخشید و در تدوین سیاست های کلان، اثرات بلند مدت این سیاست ها را در نظر گرفت و در اصل بر مدار توسعه پایدار حرکت کرد. \r\n\r\n جواهریان در خصوص پرسش آلودگی آب بر منابع طبیعی چه تأثیری دارد و راه های کنترل آن چیست؟، اظهار کرد: بی شک آلودگی منابع آب اثرات مخربی بر محیط زیست و نهایتا در چرخه طبیعت بر سلامت و زندگی مردم خواهد داشت. \r\n\r\n دبیر پنل آب و محیط زیست نخستین هم اندیشی سیاست گذاران منابع آب که با عنوان بهره وری و حکمرانی پایدار منابع آببرگزار می شد از تجهیز و ارتقاء سیستم های سنجش آلاینده ها در کشور، همچنین الزام قانونی بخش های مختلف از جمله صنعت به رعایت استانداردهای مشخص در این خصوص به عنوان راهکاری موثر برای رفع این چالش نام برد.
7,راه مقابله با بحران خشکسالی در کشور آبخیزداری است \r\n به گزارش خبرگزاری فارس از اسفراین، خدا کرم جلالی صبح امروز در بازدید از طرح های منابع طبیعی این شهرستان اظهار کرد: یکی از موضوعات و چالش های کشور بحران آب و خشکسالی است که بی گمان راه مقابله با این بحران حفاظت و توسعۀ جنگل ها، مراتع و آبخیزداری است. \r\n\r\n وی گفت: کاهش سطح آب های زیرزمینی برای منابع طبیعی یک آسیب جدی است از این رو برای مقابله با پدیده خشکسالی باید به سمت استفاده بهینه از آب با اجرای طرح های آبخیزداری رفت. \r\n\r\n معاون وزیر جهادکشاورزی و رئیس سازمان جنگل ها و مراتع کشور مشارکت های مردمی را در این زمینه را بسیار موثر خواند و گفت: خراسان شمالی از توان خوبی برای اجرای طرح های آبخیزداری برخوردار است. \r\n\r\n وی با برشمردن طرح ترسیب کربن که در خراسان شمالی و 17 استان کشور اجرایی شده است، تصریح کرد: در اجرای ترسیب کربن به منظور تقویت پوشش گیاهی، بیابان زدایی و حفاظت از خاک در عرصه های طبیعی طرح هایی به اجرا در می آید. \r\n\r\n به گفته جلالی طرح ترسیب کربن با مشارکت مردم در مناطق روستایی به اجرا درآمده و نتایج بسیار خوبی به دنبال دارد. \r\n\r\n معاون وزیر جهادکشاورزی و رئیس سازمان جنگل ها، مراتع و آبخیزداری کاهش آثار سوء پدیده گرم شدن هوا، کمک به حفظ و احیای منابع طبیعی و تقویت معیشت مردم را از ویژگی های اجرای این طرح اعلام کرد. \r\n\r\n به گزارش فارس، گری لوئیس مسئول برنامه توسعه سازمان ملل متحد در ایران در این بازدیدها حضور داشت. \r\n\r\n شهرستان اسفراین در جنوب استان خراسان شمالی قرار دارد. \r\n\r\n انتهای پیام/63002/ح30
7,لزوم همکاری مدیریت بحران با محیط زیست در مواقع آتش سوزی مناطق حفاظت شده \r\n اسماعیل میرانزاده در گفت وگو با خبرنگار گروه جامعه خبرگزاری فارس با تأکید بر ضرورت توجه مردم بر حفظ عرصه های طبیعی کشور، اظهار داشت: با توجه به نزدیک شدن به فصل بهار و پناه بردن مردم به طبیعت مخاطرات زیست محیطی و آتش سوزی در جنگل ها(مناطق حفاظت شده) به دلیل برخی سهل انگاری ها افزایش می یابد. \r\n\r\n فرمانده یگان حفاظت محیط زیست استان تهران در ادامه افزود: بر همین اساس به مردم و دوست داران طبیعیت توصیه می شود از بر افروختن آتش در محیط های طبیعی خودداری کنند و چنانچه آتش روشن کردند از خاموش شدن کامل آن قبل از ترک محل مطمئن شوند. \r\n\r\n وی ادامه داد: محیط بانان مدام در حال گشت و پایش در عرصه های طبیعی هستند تا از بروز مخاطرات در مناطق چهارگانه به عنوان میراث طبیعی جلوگیری کنند. \r\n\r\n میرانزاده همچنین با اشاره به کمک گرفتن از مدیریت بحران در مواقع بروز مخاطرات زیست محیطی، ابراز داشت: البته در اداره کل محیط زیست استان کمیته مدیریت بحران تشکیل شده است تا در مواقع بحرانی اقدامات لازم به سرعت عمل لازم پیش برود. \r\n\r\n فرمانده یگان حفاظت محیط زیست استان تهران با بیان اینکه محیط زیست برای مقابله با آتش سوزی در عرصه های طبیعی با محدودیت تجهیزات و امکانات روبرو است، بیان داشت: به دلیل اینکه در مناطق حفاظت شده جاده سازی صورت نگرفته و منابع آبی محدود است باید در مواقع بروز بحران شاهد همکاری مردم و مدیریت بحران با محیط زیست برای جلوگیری از بروز فاجعه در عرصه های طبیعی باشیم. \r\n\r\n وی خاطرنشان کرد: آموزش باید پیش از بروز بحران مورد توجه قرار گیرد و بر همین اساس باید گفت که آموزش مردم برای جلوگیری از مخاطرات زیست محیطی باید در اولویت قرار گیرد. \r\n\r\n انتهای پیام/
7,"برداشت آب های کشور از مرز فاجعه گذشت \r\n احمد علی کیخا عصر یکشنبه در گفت وگو با خبرنگاران در محل اداره کل محیط زیست استان سمنان اظهار داشت: در کشورهای پر آب 20 درصد حق استفاده از سفره های زیر زمینی را دادند که اگر این رقم به عدد 40 برسد یعنی مرز خطر و اگر از رقم 40 افزایش یابد به مرز فاجعه می رسد. وی بیان داشت: این در حالی است که 75 درصد از آب های زیرزمینی در زمان حاضر برداشت می شود یعنی از مرز فاجعه هم گذشته است. کیخا افزود: با وجود 30 میلیارد متر مکعب آب در خوزستان و نزدیک به 40 تا 50 میلیارد متر مکعب در سیستان و بلوچستان هنوز مشکل آب وجود دارد که یک جای کار مشکل دارد. مدیریت منابع آب مهمترین نگرانی ما است معاون محیط طبیعی سازمان حفاظت محیط زیست کشور مهمترین نگرانی دست اندرکاران محیط ریست را در حوزه مدیریت اکوسیستم آبی و منابع آبی کشور دانست و گفت: مشکلات این حوزه بسیار چالش برانگیز شده است. وی وضعیت دریاچه های ارومیه و هامون، رودخانه زاینده رود، منابع آب های زیرزمینی را مورد اشاره قرار داد و گفت: منابع آب های زیر زمینی شرایط بسیار بدی دارند و به گفته رئیس سازمان حفاظت محیط زیست هم اکنون در بحران قرار گرفته ایم. کیخا وضعیت جنگل های بلوط، جنگل های هیرکانی شمال و شکارهای غیرمجاز را از جمله مسایل اصلی و در دستور سازمان حفظت محیط زیست برشمرد. کاهش شدید بارندگی حیات وحش را در معرض تهدید قرار داده است معاون محیط طبیعی سازمان حفاظت محیط زیست کشور همچنین با اشاره به مشکل خشکسالی در مناطقی از کشور گفت: این پدیده که در مناطق مرکزی و متمایل به شمال بیشتر از مناطق جنوبی است امسال در حوزه محیط زیست نیز چالش برانگیز شده است. کیخا افزود: کاهش شدید بارندگی در مناطقی از جمله استان سمنان حیات وحش را در معرض تهدید قرار داده است و این سازمان از محل اعتبارات خشکسالی اعتباراتی را برای مقابله با خشکسالی اختصاص داده است. وی گفت: این اعتبار در سه تا چهار مرحله توزیع شده و سمنان در اولویت قرار داشته است. حفظ محیط زیست وظیفه همگانی است معاون محیط طبیعی سازمان حفاظت محیط زیست کشور با اشاره به اصل 150 قانون اساسی در رابطه با حفظ محیط زیست گفت: حفظ محیط زیست وظیفه همگانی است. کیخا افزود: بر اساس مطالعات بین المللی که در سال 2013 صورت گرفت، مشخص شد که وضعیت زیست محیطی ایران در مدیریت اکوسیستم های آبی شامل تالاب ها، سواحل، رودخانه ها و آب های زیرزمینی در بین 132 کشور در رتبه 130 است. وی گفت: در 8 سال گذشته بیش از 60 پله در شاخص های زیست محیطی سقوط کرده ایم. بهبود وضعیت زیست محیطی کشور، نیازمند مشارکت مردم معاون محیط زیست طبیعی سازمان حفاظت محیط زیست کشور با تاکید بر اینکه برای حفظ و بهبود وضعیت زیست محیطی کشور، نیازمند مشارکت مردم و سازمان های مردم نهاد در کنار فعالیت های مسئولان هستیم، تصریح کرد: تأکیدات رئیس جمهور در پیام نوروزی سال 93، نشانه عمق توجه دولت یازدهم به مباحث زیست محیطی کشور و تغییر رویکرد دولت در این زمینه است. کیخا گفت: برای حفاظت از محیط زیست، فرصتی برای آزمون و خطا نیست و نباید به گونه ای فعالیت کرد که فرصت سوزی شود. وی با اشاره به اینکه حفاظت محیط زیست به معنای مقابله و تعطیلی واحدهای صنعتی نیست، ابراز داشت: واحدهای صنعتی اگر خواستار توسعه هستند، باید برای حفاظت از محیط زیست هم تلاش کنند. معاون محیط زیست طبیعی سازمان حفاظت محیط زیست کشور در خاتمه یادآور شد: امیدواریم با مشارکت سازمان های مردم نهاد و انجام اقداماتی برای مقابله با ورود دام غیرمجاز به زیستگاهها این مشکل حل شود. "
7,بازیافت زباله، تهدید محیط زیست را به فرصت تبدیل می کند \r\n شهرام احمدی امروز در گفت وگو با خبرنگار فارس در شهرکرد، اظهار کرد: زباله تهدیدی جدی برای محیط زیست است و سال ها طول می کشد تا در طبیعیت تجزیه شود ولی بازیافت آن می تواند این تهدید را به فرصت تبدیل کند. \r\n\r\n مدیرکل حفاظت محیط زیست چهارمحال و بختیاری بیان داشت: زباله ها اثرات مخرب زیادی بر محیط زیست دارند که خیلی از آن ها به برهم زدن زیبایی های طبیعی، برهم زدن تعادل اکولوژیک، آلوده کردن منابع آب، خاک، هوا و همچنین تهدیدی علیه بهداشت عمومی است و با همین زباله های تولیدی می توانیم در مصرف منابع طبیعی صرفه جویی کنیم و به جای استفاده از موادخام برای تولید محصولات نو از مواد بازیافتی استفاده کنیم. \r\n\r\n وی تصریح کرد: برای مدیریت زباله اصولی ترین راه این است که اولا زباله های کمتری تولید کنیم و در ثانی مبدا تفکیک زباله ها را در منازل قرار دهیم تا در این زمینه به راحتی زمینه بازیافت آن ها را فراهم کنیم. \r\n\r\n احمدی اظهار داشت: برای تولید یک تن کاغذ علاوه بر مصرف حدود 400 متر مکعب آب، بیش از 4 هزار کیلو وات برق و قطع 17 اصله درخت مورد نیاز است پس باید در این زمینه حداکثر صرفه جویی را در دستور کار قرار دهیم. \r\n\r\n وی تاکید کرد: همه ساله بیش از یک هزار میلیارد ریال هزینه می شود تا ثروت ملی ما در قالب زباله در دل طبیعت دفن شود. \r\n\r\n مدیرکل حفاظت محیط زیست چهارمحال و بختیاری گفت: مواد پلاستیکی حدود 500 الی 700 سال در طبیعت پایداری دارند و مواد شیشه ای بیش از یک هزار سال می توانند در طبیعت پایدار باشند. \r\n\r\n این مسئول بیان داشت: با بازیافت زباله، از دور ریختن آن ها در طبیعت جلوگیری می کنیم و اگر بتوانیم یک تن شیشه را بازیافت کنیم جلوی هدر رفتن 100 تن نفت را گرفته ایم. \r\n\r\n احمدی خاطرنشان کرد: اگر ما نیز هر کدام به سهم خودمان در حفظ محیط اطرافمان کوشا باشیم مسلما چهره شهر، منازل و جاده های کشور تغییر اساسی می یابند. \r\n\r\n مدیرکل حفاظت محیط زیست چهارمحال و بختیاری گفت: تک تک افراد جامعه با رعایت الگوهای مصرف و مسائل زیست محیطی از جمله عدم آلوده کردن محیط زیست می توانند از جمله افرادی باشند که وظایف خود را در قبال محیط زیست ادا کرده اند. \r\n\r\n وی تصریح کرد: به امید اینکه همه ایرانیان در تلاش برای حفظ محیط زیست هر کدام سهم خود را به بهترین نحو ممکن انجام دهند. \r\n\r\n انتهای پیام/68001/
7,افزایش سیلاب و خشکسالی نتیجه تغییر اقلیم و تخریب محیط زیست \r\n به گزارش خبرنگار مهر ، معصومه ابتکار روز شنبه در مراسم افتتاحیه چهاردهمین نمایشگاه بین المللی محیط زیست با اشاره به اینکه این نمایشگاه با استقبال خوب بخش های خصوصی دولت و همچنین سازمان های مردم نهاد مواجه شد، افزود: در نمایشگاه محیط زیست به موضوعاتی مانند کاهش آلودگی هوا ، حفاظت از منابع آبی، بهینه سازی انرژی ، تنوع زیستی و... پرداخته می شود . \r\n\r\n وی با تاکید بر اینکه نمایشگاه محیط زیست از امروز آغاز و تا 5 اسفند ادامه خواهد داشت، گفت: توجه به این موضوعات باعث رونق اقتصادی وتجارت خواهد شد و همچنین اقتصاد سبز یکی از عوامل مهم در توسعه پایدار و اقتصاد مقاومتی بوده که در نمایشگاه محیط زیست مورد توجه و تاکید قرار گرفته است. \r\n\r\n معاون رئیس جمهور و رئیس سازمان حفاظت محیط زیست با اشاره به اینکه نگاه دولت یازدهم توسعه روابط بین الملل با حفظ محیط زیست است، گفت:محیط زیست یک مساله جهانی است و فعالیت هایمان را به سمت جهت گیری های بین المللی بیش ازگذشته انجام می دهیم. \r\n\r\n به گفته ابتکار، دولت تدبیر وامید با نگاه مثبت و توجه ویژه ، تمام برنامه ریزی های خود را در راستای پیشرفت اقتصادی، صنعتی و کشاورزی منوط به همراهی و رعایت قوانین زیست محیطی کرده است. \r\n\r\n وی با اشاره به اینکه تجربه نشان داده بسیاری از خسارات های زیست محیطی جبران ناپذیر است بطوریکه در برخی موارد مانع از پیشرفت نیز خواهد شد ، گفت: باید تلاش کنیم تا راههای مختلف برای همراهی توسعه ومحیط زیست را پیدا وجهت گیری ها درسطح بین الملل وملی دراین خصوص گرفته شود. \r\n\r\n رئیس سازمان محیط زیست با تاکید بر اینکه در شرایط فعلی در دنیا به این نتیجه رسیده اند که حرکت به سمت توسعه پایدار بدون حفاظت از محیط زیست امکان پذیر نیست، اظهار داشت:به همین دلیل همه به دنبال راه حلی برای رسیدن به توسعه پایدار، رشد اقتصادی و همچنین تولید وپیشرفت درکنار حفظ محیط زیست هستند. \r\n\r\n ابتکار با اشاره به اینکه محیط زیست به علت تغییر اقیلم و تخریب روز به روز آسیب پذیرمی شود گفت: به همین دلایل کاهش بارندگی، خشکسالی و سیل ها رو به افزایش است و جا دارد که برنامه ریزی های اصولی دراین راستا صورت گیرد.
7,"بی مهری انسان بر چهره منابع طبیعی نقش بسته است \r\n به گزارش خبرگزاری فارس از بروجرد، داریوش عباسی ظهر امروز در جلسه ستاد برگزاری هفته منابع طبیعی این شهرستان اظهار کرد: مشکلات زیست محیطی، فرونشست زمین، رشد منفی سطح آب های زیر زمینی و ... همه و همه نشاًت گرفته از بی توجهی به ضرورت صیانت از منابع طبیعی است. \r\n وی همچنین دستورات حیات بخش دین مبین اسلام و روایات ائمه اطهار علیهم السلام در خصوص تکالیف انسان ها در حفظ و نگهداری از زمین به عنوان موهبتی الهی را نشان دهنده اهمیت صیانت از منابع طبیعی از دیدگاه اسلام برشمرد. \r\n این مسئول با اشاره به شعار امسال هفته منابع طبیعی با عنوان""منابع طبیعی با مردم برای مردم و منابع طبیعی امانتی در دست مردم"" عنوان کرد: این شعار محوری به خوبی گویای ضرورت مشارکت عموم مردم در اجرای طرح های منابع طبیعی است. \r\n عباسی ادامه داد: در سند چشم انداز 1404 جمهوری اسلامی ایران به گسترش و تعمیق روحیه تعاون و مشارکت عمومی در راستای توسعه کشور اشاره شده است و بر این اساس در سند چشم انداز 1404 منابع طبیعی و آبخیزداری یکی از شاخص های محوری مشارکت حداکثری مردم در حفاظت از منابع ملی است. \r\n وی اضافه کرد: بر اساس پیش بینی های صورت گرفته در این راستا این مشارکت در پایان سال 1404 باید به 100 درصد ارتقاء یابد. \r\n رئیس منابع طبیعی و آبخیزداری بروجرد با تاکید بر ضرورت عجین شدن منابع طبیعی با فرهنگ اجتماعی آحاد جامعه خاطر نشان کرد: کمبود آب شرب در برخی مناطق روستایی شهرستان بروجرد حتی در فصول پربارش نتیجه و محصول بی مهری با این منابع خدادادی است. \r\n عباسی با اشاره به مقایسه شرایط کنونی با سال 1375 در خصوص سرانه آب مصرفی اظهار کرد: در آن سال سرانه آب مصرفی به ازای هر نفر 7100 متر مکعب بود در حالی که در شرایط کنونی و با توجه به وقوع خشکسالی و کمبود میزان بارش این میزان به کمتر از 800 مترمکعب کاهش یافته است. \r\n وی با تاکید بر ضرورت مشارکت مردم در حفاظت از عرصه های منابع طبیعی عنوان کرد: در سال آینده در فازهای مختلف قریب به 350 هکتار از اراضی منابع ملی روستای برکت آباد به جنگل کاری تبدیل می شود. \r\n این مسئول افزود: همچنین در صورت همکاری دیگر ارگان های دست اندر کار، نهال کاری ورودی و خروجی های بروجرد و اشترینان در دستور کار قرار داشته و در این زمینه اقدام می شود. \r\n عباسی با اشاره به اینکه شهرستان بروجرد محل عبور دامداران غیر ذیحق چند استان همجوار است، تاکید کرد: نباید اجازه داد حضور دام در حوزه این شهرستان از 24 تا 72 ساعت بیشتر باشد. \r\n\r\n انتهای پیام/2304/گ"
7,ارائه خدمات حقوقی و پیگیری امور قانونی زنان و کودکان بزه دیده \r\n زهرا زاهدی نیاکی در گفت وگو با خبرنگار قضایی خبرگزاری فارس درباره فعالیت های دفتر حمایت از حقوق زنان و کودکان استان تهران گفت: ما فعالیت هایی گوناگونی را در جهت احقاق حق زنان و کودکان آسیب دیده و بزه دیده انجام می دهیم. به عنوان مثال برای زنان زندانی تقاضای عفو، مرخصی و اگر نیاز به وکیل داشته باشند آنها را یا به مرکز مشاورین قوه قضائیه یا به کانون وکلا معرفی می کنیم. \r\n\r\n معاون قضایی دادگستری استان تهران درباره حمایت از خانواده های زندانیان توسط این دفتر گفت: ما خانواده های زندانیانی که نیاز به کمک دارند و یا سرپرست آنها زنان هستند را به انجمن حمایت از زندانیان، بهزیستی و کمیته امداد امام خمینی(ره) معرفی می کنیم و اگر شرایط خانواده ای بسیار حاد باشد به آنها کمک می کنیم. \r\n\r\n وی با بیان اینکه دفتر حمایت از حقوق زنان و کودکان استان تهران مطلقا بودجه مالی ندارد، اظهار داشت: این دفتر گاها به پرداخت رد مال و یا رهن منزل یا پیش پرداخت احضار دادگاه زنان از طریق معرفی آنها به خیرین کمک کرده است. \r\n\r\n مدیر دفتر حمایت از حقوق زنان و کودکان استان تهران ادامه داد: این دفتر همچنین به ارائه خدمات مشاوره ای و ارائه اطلاعات لازم حقوقی و قانونی به زنان و کودکان بزه دیده مبادرت می کند. \r\n\r\n انتهای پیام/
7,ساماندهی زنان کارتن خواب/ ارائه آموزش های کارورزی به کودکان کار \r\n همایون هاشمی در گفت و گو با خبرنگار خبرگزاری موج با بیان این مطلب تصریح کرد: عمده کودکانی که به کار مشغول هستند در خانواده هایی زندگی می کنند که والدین آنها درگیر معضل اعتیاد بوده و برای کمک به این کودکان، طرح حمایت کودک و خانواده را اجرایی کرده ایم. \r\n وی افزود: در این طرح خدمات مختلفی به این کودکان ارائه شده و در نهایت برای بازگشت آنها به مدرسه و کمک به خانواده هایشان اقدام می شود. \r\n رئیس سازمان بهزیستی کشور با ارشاره به اقدامات صورت گرفته شده به منظور ساماندهی زنان کارتن خواب خاطرنشان کرد: بسیاری از زنان کارتن خواب مبتلا به سایر آسیب های اجتماعی نیز هستند و در طرح ساماندهی کارتن خواب های شهر تهران که چندی پیش اجرا شد و در طول آن 3 هزار نفر از کارتن خواب ها سامان داده شدند، تعداد زیادی نیز بانوان بودند. \r\n هاشمی با تاکید بر نامناسب بودن شرایط مناسب سازی در کشور اظهارکرد: برای مناسب سازی در شهرها نیازمند همکاری تمام نهادها به ویژه شهرداری ها هستیم زیرا بهزیستی به تنهایی قادر به فراهم کردن شرایط مناسب سازی در کشور نیست. \r\n وی افزود: در بسیاری از معابر، خیابان ها و کوچه های کلانشهرها، باید برای تردد آسان تمام گروه ها از جمله کودکان، سالمندان و معلولان اصلاحاتی صورت گیرد و عملیاتی شدن این اصلاحات نیازمند یک کار عملیاتی میان تمام نهادها است. \r\n رئیس سازمان بهزیستی کشور از همکاری 28 هزار سمن با این سازمان خبرداد و اذعان کرد: در حال حاضر 28 هزار سمن فعال، با سازمان بهزیستی کشور همکاری می کنند و قسمت عمده ای از فعالیت های سازمان بهزیستی در زمینه های مختلف از سوی این سمن ها پیگیری می شوند.
7,درمان کودکان معتاد نیازمند مدیریت یکپارچه \r\n معاونت پیشگیری و درمان سازمان بهزیستی گفت: برای درمان کودکان مبتلا به اعتیاد که دارای والد هستند سازمان بهزیستی با مشکل مواجه می شود. \r\n\r\n به گزارش خبرنگار ایلنا، محسن روشن پژوه طی سخنانی در سمینار اعتیاد کودکان و نوجوانان در محلات معضل خیز گفت: براساس مصوبه شورای عالی اداری در سال 1378 آیین نامه ساماندهی متدکدیان و افراد خیابانی تشکیل شد و قرار شد شهرداری و بهزیستی این افرادرا شناسایی و ساماندهی کنند. \r\n\r\n وی افزود: در همین سال این موضوع مورد توجه قرار گرفت که کودکان نباید با بزرگسالان در یک جا ساماندهی شوند و ساماندهی کودکان خیابانی با مشارکت شهرداری به سازمان بهزیستی کشور محول شده است. \r\n\r\n روشن پژوه خاطرنشان کرد: همچنین در آیین نامه ساماندهی مصوب 1384 هیات وزیران قرار شد یازده دستگاه زیر نظر شورای عالی رفاه به امر ساماندهی کودکان خیابانی کمک کنند که از جمله آن می توان به صداوسیما، هلال احمر و سازمان بهزیستی اشاره کرد. \r\n\r\n وی تصریح کرد: در کشور ستاد مبارزه با مواد مخدر وجود دارد که وظیفه تمامی امور مرتبط با مواد مخدر را برعهده دارد. بنابراین فصل مشترکی در ساماندهی کودکان معتاد در میان چند دستگاه وجود دارد. \r\n\r\n وی خاطرنشان کرد: با توجه به آن که کودکان اختیار زیادی در اعتیاد و درمان خود ندارد بنابراین مسوولیت درمان آنان به عهده وزارت بهداشت و سازمان بهزیستی کشور است. \r\n\r\n معاون پیشگیری و درمان اعتیاد سازمان بهزیستی تاکید کرد: سازمان بهزیستی و وزارت بهداشت براساس قوانین موظف هستند برای درمان اعتیاد اقداماتی را انجام دهند که ما در حوزه اعتیاد بزرگسالان فکر کرده ایم اما برای زنان و کودکان کمتر به فکر پرداخته ایم و به صورت مشخص تعداد اندکی واحد تخصصی برای درمان اعتیاد کودکان داریم. \r\n\r\n روشن پژوه با بیان اینکه هدایت و تحت پوشش درآوردن کودکان معتاد متفاوت از بزرگسالان درگیر اعتیاداست گفت: این کار حرکتی بین بخشی را می طلبد چنانکه رسیدگی به کودک بد سرپرست نیاز به حکم قضایی دارد و کودکی که برای فروش مواد مخدر مورد سوء استفاده قرار می گیرد نیز به دخالت قوه قضاییه نیاز دارد. \r\n\r\n وی ادامه داد: مدیریت اعتیاد کودکان و نوجوانان ابعاد مختلفی دارد و مشارکتی بین بخشی میان دستگاه های مختلف با سطح بالایی از مسوولیت پذیری نیاز دارد. \r\n وی افزود: این مساله را تنها با استناد نمی توان حل کرد و باید عملیاتی شود و در این حوزه پیگیری اجتماعی نیز از اهمیت بسیاری برخوردار است. \r\n\r\n روشن پژوه با بیان اینکه نباید آسیب های اجتماعی اعتیاد را از هم جدا کنیم خاطرنشان کرد: عواملی که باعث بهبود زندگی در جامعه می شود باعث کاهش آسیب های اجتماعی از جمله اعتیاد نیز خواهد شد. بنابراین به برنامه جامعه پیشگیری بعلاوه برنامه اختصاصی پیشگیری و درمان اعتیاد نیاز داریم. \r\n\r\n معاون پیشگیری و درمان اعتیاد سازمان بهزیستی با تاکید بر اینکه در حال حاضر بهزیستی رویکرد اجتماع محور نسبت به مسایل اجتماعی دارد بیان کرد: از سال 82 درحال ظرفیت سازی در شهرها و روستاها هستیم ودر حال حاضر 5 هزار تیم اجتماع محور برای پیشگیری و درمان اعتقاد داریم اما آموزش و تحصیل این گروه از کودکان در وظایف سایر دستگاه ها تعریف شده است. \r\n\r\n وی در خصوص اعتیاد زنان و کودکان آنها اظهار کرد: من موافق با مدیریت یکپارچه در این خصوص هستم و از سال 90 به این موضوع که برای درمان کودکان زیر 18 سال باید چاره اندیشی شود پی برده ایم. \r\n\r\n روشن پژوه افزود: در سال 90 پروتکلی برای درمان این کودکان نوشته شد اما برای پیاده سازی آن چالش هایی از نظر اعتبارات، قانون و...داشته ایم. \r\n\r\n روشن پژوه با بیان اینکه ما هنوز در تهران مرکز اختصاصی حمایت از کودکان درگیر اعتیاد نداریم خاطرنشان کرد: با مشارکت بین بخشی میان چند دستگاه دو واحد درمانی اختصاصی برای درمان اعتیاد کودکان در استان سیستان و بلوچستان برپا کردیم. \r\n\r\n وی ابراز امیدواری کرد تا آخر امسال در تهران نیز مرکز اختصاصی حمایت از کودکان درگیر اعتیاد راه اندازی شود. \r\n\r\n معاونت پیشگیری و درمان بهزیستی اظهار کرد: تعدادی از کودکانی که در مراکز بهزیستی ساماندهی می شوند معتاد بوده و هزینه درمان آنها را از طریق یارانه پرداخت می کنیم اما در خصوص کودکانی که والد دارند دست و پا بهزیستی بسته می شود چرا که درمان کودکان نیاز به رضایت پدر دارد. \r\n\r\n پایان پیام
7,افزایش زنان کارتن خواب/شناسایی 2 هزار کودک خیابانی \r\n به گزارش خبرنگار اجتماعی فارس، همایون هاشمی در یکصد و پانزدهمین جلسه شورای شهر تهران اظهارداشت: سازمان بهزیستی به عنوان تخصصی ترین سازمان به بخش های مختلف خدمات اجتماعی توجه ویژه ای را دارد. \r\n\r\n وی تصریح کرد: در شرایطی هستیم که باید مباحث خدمات اجتماعی و بویژه آسیب های اجتماعی و نوپدید مورد توجه قرار گیرد که در این زمینه باید سایر دستگاه ها به وظایف خود عمل کنند. \r\n\r\n رئیس سازمان بهزیستی کشور با تاکید بر اینکه هم اکنون مسئولیت اجتماعی در جهان نهادینه شده است، گفت: ما به عنوان کشور در حال توسعه باید به این سمت حرکت کنیم و در این بحث NGO ها و سازمان های مردمی می توانند اقدامات موثری را انجام دهند. \r\n\r\n هاشمی خاطرنشان کرد: هم اکنون 28 هزار مرکز تحت نظارت سازمان بهزیستی فعالیت می کنند که این مراکز غیر دولتی هستند که قسمت عمده ای از خدمات بهزیستی توسط ثمن ها ارائه می شود. \r\n\r\n رئیس سازمان بهزیستی کشور ادامه داد: موضوع سلامت اجتماعی و طب پیشگیری از موضوعات حائز اهمیت است که شهرداری ها باید در این زمینه اقداماتی را انجام دهند. \r\n\r\n رئیس سازمان بهزیستی کشور در ادامه با طرح این پرسش که چه میزان بودجه شهرداری ها در بحث پیشگیری و سلامت اجتماعی هزینه می شود، گفت: هم اکنون شورای ملی سالمندان و دبیرخانه ستاد مناسب سازی کشور در سازمان بهزیستی مستقر هستند که این نشان از توجه این سازمان به موضوعات اجتماعی است. \r\n\r\n وی گفت: متأسفانه حاشیه نشینی شهرها و سکونت گاه های غیر رسمی توسط آسیب های اجتماعی بیشتر است و این در حالی است که سازمان بهزیستی هیچ نقشی را برای ایجاد شدن این آسیب ها نداشته است. \r\n\r\n هاشمی با تاکید بر اینکه چاره ای جز مدیریت مشارکتی در رفع آسیب ها و چالش های موجود نداریم، گفت: باید از ظرفیت شرکا، خیرین استفاده کامل شود تا بتوانیم به موفقیت های خوبی دست پیدا کنیم. \r\n\r\n رئیس سازمان بهزیستی کشور اصلی ترین چالش های پیش روی این سازمان را مقابله با آسیب های اجتماعی در حوزه های مختلف و همچنین فراهم نمودن بستر مناسب سازی برای گروه های مختلف از جمله سالمندان، معلولان و کودکان دانست و گفت: در این زمینه چنانچه سایر دستگاه ها و بویژه شهرداری ها همکاری داشته باشند می توان به موفقیت های بیشتری نسبت به گذشته دست پیدا کنیم. \r\n\r\n وی ادامه داد: سازمان بهزیستی انتظار دارد که تمامی مجوزهای لازم برای برخورد با آسیب های اجتماعی از سازمان بهزیستی دریافت شود چرا که سازمان بهزیستیبالغ بر 159 فعالیت را در کشور مدیریت می کند. \r\n\r\n وی در ادامه با اشاره به نگرش سیستمی و هماهنگی در برخورد با آسیب های اجتماعی، کنترل و رفع آنها گفت: در این زمینه چنانچه این نگرش فی ما بین شهرداری ها و سازمان بهزیستی و سایر دستگاه ها شکل بگیرد اقدامات موثری صورت می گیرد. \r\n\r\n رئیس سازمان بهزیستی کشور ادامه داد: در حوزه کودکان کار و متکدیان علی رغم اینکه اقداماتی انجام شده است اما برخی از این کارها به صورت موازی بوده و باید به یک تعریف مشخص در این زمینه برسیم و در این بخش نیاز به همکاری نیروی انتظامی، قوه قضاییه، شهرداری ها و در نهایت بهزیستی است. \r\n\r\n هاشمی ادامه داد: در بحث مناسب سازی علی رغم اقداماتی که در شهرداری ها صورت گرفته است اما با شرایط خوبی روبرو نیستیم چرا که سرانه مناسب سازی در کشور زیر 20 درصد است. \r\n\r\n وی با اشاره به برگزاری به جلسات ستاد مناسب سازی گفت: این جلسات با حضور وزیر کشور برگزار می شود و مصوبات خوبی را نیز در پی داشته است. \r\n\r\n هاشمی ادامه داد: موضوع مناسب سازی مهمترین دغدغه سازمان بهزیستی، شهرداری ها و شوراهای اسلامی است. \r\n\r\n رئیس سازمان بهزیستی کشور با اشاره به تسهیلات ویژه شورای شهر برای معلولان گفت: سال گذشته شبکه ایاب و ذهاب ویژه معلولان با حمایت شورای شهر تهران راه اندازی شد که این موضوع را به فال نیک می گیریم. \r\n\r\n هاشمی در ادامه با اشاره به اینکه تهران این ظرفیت را دارد که به شهر بدون مانع تبدیل شود گفت: سازمان بهزیستی آمادگی این را دارد که این طرح را به صورت پایلوت در چند منطقه تهران اجرا کند. \r\n\r\n هاشمی با اشاره به آمار مددجویان تحت پوشش این سازمان گفت: بالغ بر 4 میلیون و 800 هزار نفر تحت پوشش بهزیستی هستند که از خدمات مستمر این سازمان استفاده می کنند. \r\n\r\n رئیس سازمان بهزیستی کشور در ادامه با اشاره به شناسایی و جمع آوری تعدادی از کودکان خیابانی و متکدیان گفت: در 6 ماهه امسال بالغ بر 2 هزار نفر از این افراد شناسایی و ساماندهی شده اند. \r\n\r\n وی ادامه داد: سازمان بهزیستی در بحث ساماندهی کارتن خواب ها چه در بخش زنان و مردان اقداماتی را انجام داده است که البته تعداد زنان کارتن خواب رو به افزایش است که باید به این موضوع توجه ویژه ای شود. \r\n\r\n هاشمی در ادامه با اشاره به مجموعه فوریت های اجتماعی کشور، گفت: این مرکز قبلاً تحت عنوان اورژانس اجتماعی معروف بود که خدمات بسیار موثری را در بخش های مختلف به متقاضیان انجام می دهد. \r\n\r\n انتهای پیام/
7,طلاق، کودک آزاری و دختران فراری؛ بیشترین مراجعات به دفاتر حمایت از حقوق زنان و کودکان خوزستان \r\n ناهید جفریده در گفت وگو با خبرنگار قضایی خبرگزاری فارس درباره فعالیت های دفتر حمایت از حقوق زنان و کودکان استان خوزستان گفت: ما در تمامی شهرستان های استان خوزستان و در تمامی 29 حوزه قضایی استان نمایندگی داریم. \r\n\r\n وی افزود: اقداماتی که دفتر حمایت از حقوق زنان و کودکان استان خوزستان انجام می دهد شامل ثبت نام اطفالی که از تحصیل بازمانده اند، معرفی دختران فراری به بهزیستی جهت اسکان، پیگیری موارد کودک آزاری و ... است. \r\n\r\n مدیر دفتر حمایت از حقوق زنان و کودکان استان خوزستان اظهار داشت: ما دو تفاهمنامه با کانون وکلای دادگستری استان و کمیته امداد امضا کردیم که بر اساس آن قرار شد یک وکیل برای مشاوره قضایی و یا نوشتن لایحه به صورت رایگان در دفتر حضور داشته باشد و ما متهمین را به کانون وکلا برای معاضدت حقوقی معرفی کنیم. در تفاهمنامه با کمیته امداد امام خمینی(ره) در مورد حمایت های مالی و درمانی و تامین هزینه های تحصیلی زنان و کودکان آسیب دیده تفاهم صورت گرفته است. \r\n\r\n وی ادامه داد: از دیگر فعالیت های این دفتر می توان از حمایت از زندانیان در بند نسوان، حمایت مالی از فرزندان زندانیان، معرفی وکیل، کلاس های فرهنگی و مهارت زندگی و کارگاه هایی در زمینه اعتیاد نام برد. \r\n\r\n جفریده تصریح کرد: در 9 ماه امسال بیش از 15 هزار نفر ارباب رجوع داشتیم که بیش از 12 هزار نفر از آنها برای مشاوره به دفتر حمایت از زنان و کودکان مراجعه کردند. همچنین بیشترین مراجعات بعد از طلاق به دلیل کودک آزاری و فرار دختران است. \r\n\r\n وی در خاتمه گفت: در ضمن با پیگیری های این دفتر و با حمایت کمیته امداد امام خمینی (ره) قرار است از زنانی و دخترانی که از کانون اصلاح و تربیت خارج می شوند حمایت های مالی صورت بگیرد. \r\n\r\n انتهای پیام/
7,"راه اندازی ""خانه های امن"" برای زنان آسیب دیده و بی سرپرست \r\n حبیب الله مسعودی فرید در گفت وگو با خبرنگار اجتماعی فارس با اشاره به افتتاح مرکز ویژه کودکان جهت ارائه خدمات روزانه به کودکان خیابانی و کار اظهار داشت: این مرکز در جنوب شهر تهران به زودی به بهره برداری خواهد رسید. \r\n\r\n وی تصریح کرد: در این مرکز خدمات روزانه به کودکان و خانواده های آنها خواهد شد و این افراد می توانند از خدمات مددکاری و سرپایی استفاده کنند. \r\n\r\n مسعودی فرید با بیان اینکه به زودی در سایر مناطق تهران نیز مراکز دیگری جهت ارائه خدمات به کودکان کار و خیابانی به بهره برداری خواهد رسید، گفت: در این زمینه مکان یابی های مختلف صورت گرفته است و در صورت تأمین اعتبار، اقدامات لازم انجام می شود. \r\n\r\n معاون امور اجتماعی سازمان بهزیستی همچنین با اشاره به راه اندازی سامانه و مرکز تحقیقات آسیب های اجتماعی در تهران گفت: با راه اندازی این مرکز می توانیم آمار آسیب های اجتماعی را در استان های مختلف به روز رصد کنیم و این مرکز می تواند محلی برای سایر دستگاه های اجتماعی و استفاده از تحقیقات مورد نظر باشد. \r\n\r\n وی ادامه داد: در حال حاضر آسیب های اجتماعی در سطح کشور را می توان تقسیم بندی کرد، ما عمده ترین آسیب ها در سطح کشور به صورت دسته بندی ابتدا اعتیاد، خشونت و درنهایت طلاق است. \r\n\r\n مسعودی فرید با بیان اینکه در حال حاضر خشونت در سطح کشور به اشکال مختلف رخ می دهد، گفت: در این زمینه سازمان بهزیستی کشور با استفاده از تجربیات مددکاران و راه اندازی اورژانس اجتماعی و خط 123 و همچنین 170 مرکز مداخله اقدامات مؤثری را انجام داده است. \r\n\r\n معاون امور اجتماعی سازمان بهزیستی تصریح کرد: در بحث اعتیاد نیز معاونت پیشگیری سازمان بهزیستی کشور اقدامات گسترده ای را در بخش پیشگیری و درمان انجام داده است و در این زمینه اعتبارات خوبی در سال های گذشته پیش بینی شده است. \r\n\r\n وی در ادامه با اشاره به راه اندازی خانه های امن برای زنان بی سرپرست و آسیب دیده در کشور گفت: در حال حاضر 18 خانه امن در سطح کشور فعالیت می کنند که بنا داریم در هر استان و شهرستانی این خانه ها را راه اندازی کنیم. \r\n\r\n مسعودی فرید در خصوص خدمات ارائه شده در خانه های امن گفت: زنان آسیب دیده و بی سرپرست می توانند با مراجعه به این مکان ها خدمات مختلفی را در بخش های حمایتی و درمانی دریافت کنند. \r\n\r\n انتهای پیام/"
7,جشنواره خیریه در پارک دولت دزفول برگزار می شود \r\n با فرا رسیدن اسفندماه و نزدیکی به عید نوروز، جشنواره خیریه موادغذایی به نفع کودکان بی سرپرست زیرپوشش اداره بهزیستی در پارک دولت دزفول برگزار می شود. \r\n\r\n مدیر جشنواره خیریه مواد غذایی کودکان بی سرپرست زیرپوشش اداره بهزیستی دزفول امروز اظهار کرد: در گروه جهان آوای هنر در کنار تمام فعالیت های هنری تصمیم گرفتیم برای کمک به کودکان بی سرپرست و در راستای تامین هزینه های پوشاک و سایر وسایل مورد نیاز شب عید، گامی در جهت خوشحالی این کودکان برداریم. \r\n\r\n مجتبی رضازاده اضافه کرد: به همین منظور با همکاری اداره بهزیستی دزفول قرار است هفتم و هشتم اسفندماه جاری در پارک دولت، جشنواره ای غذایی را برگزار کنیم که سود حاصل از فروش این مواد غذایی، به کودکان بی سرپرست تعلق می گیرد. \r\n\r\n وی با بیان اینکه رزرو غرفه برای عموم مردم رایگان است، عنوان کرد: در کنار این جشنواره برنامه های شاد و متنوعی را نیز در نظر گرفته ایم تا مردمی که برای بازدید و خرید در این جشنواره حضور پیدا می کنند، دو شب به یادماندنی را داشته باشند. \r\n\r\n مدیر گروه فرهنگی هنری جهان آوای هنر با اشاره به برگزاری جنگ شادی در این جشنواره گفت: اجرای موسیقی پاپ و سنتی توسط خوانندگان دزفولی، اجرای نمایش طنز، شعبده بازی، برگزاری مسابقه و اهدای جوایز از جمله برنامه هایی است که برای این جشنواره در نظر گرفته ایم. \r\n\r\n رضازاده تصریح کرد: جا دارد از فرمانداری ویژه دزفول، شهرداری و روابط عمومی شهرداری که در این زمینه مساعدت های فراوانی به عمل آورده اند نیز تشکر کنیم. \r\n\r\n این جشنواره غذایی هفتم و هشتم اسفندماه جاری از ساعت 17 تا 23 در محل پارکینگ پارک دولت برگزار می شود.
7,واگذاری 198 واحد مسکونی مددجویی بهزیستی \r\n ربابه موحد روز شنبه بابیان این مطلب به خبرنگاران افزود: 175 واحد مسکونی از پروژه مهرآرا و 23 واحد مسکونی از پروژه احرار زنجان به مددجویان بهزیستی اختصاص یافته است که این واحدها همزمان با سالگرد پیروزی شکوهمند انقلاب اسلامی به 198خانوار تحت پوشش بهزیستی واگذارمی شود. \r\n\r\n وی اظهار کرد: در این ایام برای اولین بار مرکز مشاوره تخصصی کودک و نوجوان برای ارائه خدمات مشاوره ای جهت ارتقا سطح سلامت روان جامعه افتتاح خواهد شد. \r\n\r\n مسول روابط عمومی و دبیر ستاد برگزاری برنامه های دهه فجر بهزیستی استان زنجان گفت: چهار مرکز مشاوره سایه، آرمان، زندگی و رشد نیز در شهرهای ابهر و زنجان آماده افتتاح و ارائه خدمات به عموم هستند. \r\n\r\n موحد از برگزاری جشنواره آماده سازی شغلی و توانمندسازی زنان سرپرست خانوار در زنجان خبر داد و یادآورشد: این جشنواره با هدف ارایه توانمندی ها، دستاوردها و فعالیت های زنان سرپرست خانوار 7 و 8 بهمن ماه برگزار خواهد شد و 66 زن سرپرست خانوار دارای کسب و کار خانگی موفق معرفی خواهند شد. \r\n\r\n وی افتتاح مجتمع خدمات بهزیستی نور در شهرسجاس و افتتاح انجمن معلولین سپهر قیدار رااز دیگر برنامه های این دهه برشمرد و یادآورشد: در زمان حاضر پرونده 260خانوار و مددجوی بهزیستی خدابنده به مجتمع نور سجاس واگذار شده است. \r\n\r\n مسول روابط عمومی و دبیر ستاد برگزاری برنامه های دهه فجر بهزیستی استان زنجان اشتغال معلولین و زنان سرپرست خانوار را از اولویت ها و اهداف بهزیستی عنوان و خاطرنشان کرد: طرح تولید اسکاچ در راستای اشتغال زایی جامعه هدف بهزیستی با اشتغال 10 زن سرپرست خانوار و معلول در این ایام در مجتمع شهید فلاح افتتاح خواهد شد. \r\n\r\n موحد نگهداری از کودکان بی سرپرست و بدسرپرست را از مأموریتهای بهزیستی خواند و گفت: دو مرکز نگهداری کودکان 12-6 سال و 15-12سال در زنجان با ظرفیت 40کودک آماده افتتاح هستند. \r\n\r\n وی برگزاری مسابقه مهارت های فنی ویژه معلولین ماهنشان، افتتاح کارگاه تولیدی خیاطی زیبا دوزان ماهنشان، پایگاه بسیج بهزیستی ابهر و مرکز توسعه توانبخشی مبتنی بر خانواده خرمدره را از دیگر طرح های قابل افتتاح حوزه توانبخشی برشمرد و افزود: درحوزه اجتماعی شعبه انجمن مددکاری اجتماعی در زنجان افتتاح و زین پس فعالیت مددکاران منسجم تر و هدفمندتر خواهد شد. \r\n\r\n 7318/596
7,تسهیلات فرزندخواندگی برای دختران مجرد \r\n قانون جدید فرزند خواندگی که پس از چندین سال کار کارشناسی و کش و قوسهای فراوان و تغییرات زیاد به تصویب رسید دارای مفاد و بخشهای زیادی است که در بسیاری موارد به نفع فرزندان تحت پوشش سازمان بهزیستی است و باعث می شود امکان واگذاری برای تعداد بیشتری از کودکان فراهم شود . از سال گذشته تا کنون که این قانون به تصویب رسیده کمیته های مختلف مشغول تدوین راهکارهای اساسی برای اجرایی شدن آن هستند که یکی از آنها ثبت نام اصلی والدین در شناسانه کودک است که باید با همکاری چندیدن سازمان انجام شود که البته به گفته مسئولان سازمان بهزیستی مراحل پایانی را می گذراند. \r\n\r\n به گزارش مهر ، یکی از شرایط داشتن فرزندخوانده این است که از زندگی مشترک زوجهای متقاضی فرزند خواندگی باید حداقل 5 سال گذشته باشد مشروط به اینکه حداقل یکی از آنها بیش از 30 سال سن داشته باشد باید با یکدیگر تقاضا بدهند، به دلایل پزشکی بچه دار نشوند و سابقه کیفری و سوء پیشینه هم نداشته باشند. \r\n\r\n همچنین برخورداری از سلامت جسمی و روانی، وضعیت اجتماعی و اقتصادی خوب و نداشتن اعتیاد از شرایط دیگر فرزند خواندگی است و از سوی دیگر والدین جدید باید یک سوم اموال خود را بسته به شرایط زندگی شان به نام فرزند خوانده کنند. \r\n\r\n واگذاری کودک به خانواده ها زیر نظر مددکاران \r\n\r\n حمید رضا الوند مدیر کل دفتر کودک و نوجوان سازمان بهزیستی در مورد فرزند خواندگی تاکید کرد: از سوی دیگر والدین متقاضی فرزندخواندگی پس از مراجعه به بهزیستی، مورد بررسی های مددکاری و روان شناسی قرار می گیرند و برای این که شرایط فرزندپذیری آنها مشخص شود به مشاور ارجاع داده می شوند. \r\n\r\n ماجرا به همین جا ختم نمی شود و پس از بررسی پرونده متقاضی و تکمیل آن و همچنین دارا بودن شرایط لازم از سوی سازمان بهزیستی، پرونده آنان به مقام قضایی ارجاع داده می شود تا بر اساس تشخیص پزشکی قانونی مبنی بر ناتوانی در بچه دار شدن، نداشتن سوء سابقه و داشتن صلاحیت های دیگر اجتماعی حکم صادر شود. \r\n\r\n در نهایت پس از اینکه حکم برای والدین متقاضی صادر شد کودک دلخواه در سن و جنسیت خاص آنان ابتدا به مدت 6 ماه تحویلشان داده می شود و در این مدت مددکار سازمان بهزیستی در خانه حضور پیدا کرده و از از نزدیک وضعیت روانی ، بهداشتی و جسمی کودک و برخورد والدین جدید با وی را مورد بررسی قرار داده و گزارش می دهد.تا این مرحله حکم سرپرستی موقت برای خانواده متقاضی صادر شده و برای صدور حکم دائم گزارش مددکار سازمان به مراجع قضایی اعلام می شود و تایید بهزیستی و نظر قاضی حکم سرپرستی از موقت به دائم تغییر پیدا میکند. \r\n\r\n الوند این سخت گیریها را به نفع کودک دانسته و عنوان کرد که رفتار والدین با فرزند خوانده و وضعیت وی در مکان جدید باید به طور مرتب در ماههای اولیه بررسی شود. البته تمامی این سخت گیریها به نفع فرزند است و در این صورت آینده وی تا حدودی تضمین خواهد شد. \r\n\r\n از سوی دیگر پس از پایان مراحل ، خانواده متقاضی باید برای گذاشتن اسم و دریافت شناسنامه به سازمان ثبت احوال کشور مراجعه کنند و با نامه ای که از بهزیستی در دست دارند مراحل بعدی انجام می شود . \r\n\r\n ثبت نام اصلی والدین در شناسنامه کودک \r\n\r\n مدیر کل امور کودک و نوجوان سازمان بهزیستی گفت: در قانون جدید فرزند خواندگی اسم والدین اصلی کودک باید در صفحه ای از شناسنامه وی درج شود البته این در حالی است که والدین قبلی مشخص باشند و این مورد در قانون قبلی وجود نداشت چون فقط کودکان بی سرپرست به فرزند خواندگی سپرده می شدند اما براساس قانون جدید شرایط واگذاری کودکان بد سرپرست نیز فراهم شده است. \r\n\r\n وی گفت: یکی از مشکلاتی که در حال حاضر وجود دارد این است که اغلب خانواده ها کودکان زیر دو سال و عمدتا دختر را برای فرزند خواندگی انتخاب می کنند در صورتیکه تعداد این کودکان به نسبت ما بقی فرزندانی که وجود دارد کم است و هر چه سن کودکان از این زمان بگذرد شرایط فرزند خواندگی برای آنان سخت تر می شود. \r\n\r\n البته یکی از نکات ضروری و مثبت قانون جدید فرزند خواندگی ، فراهم شدن امکان واگذاری کودکان بی سرپرست و بد سرپرست است و در این صورت امکان واگذاری 50 درصد کودکان سازمان بهزیستی مهیا می شود اما این آمار در گذشته فقط 18 درصد بود و این موضوع اتفاق مهمی است که برای کودکان بی سرپرست و بد سرپرفت رخ داده است. \r\n\r\n در حال حاضر حدود 23 هزار کودک فاقد سرپرست صلاحیت موثر تحت پوشش این سازمان بوده و در خانه های کودک و نوجوان زندگی می کنند که 87 درصد این کودکان بد سرپرست هستند.سالانه حدود یک هزار تا 1200 نفر از کودکان که فاقد جد پدری هستند و هویت خانوادگی شان مشخص نیست به سرپرستی دائم سپرده می شوند. \r\n\r\n دختران مجرد مادر می شوند \r\n\r\n الوند به ماده مهمی از قانون جدید فرزند خواندگی اشاره کرد و گفت: واگذاری فرزند دختر به دختران مجرد بالای 30 سال و زنان بدون شوهر یکی از مواردی است که در قانون جدید گنجانده شده است بطوریکه براساس آن دختران مجرد دارای شرایط و متقاضی فرزند می توانند به سازمان بهزیستی مراجعه کنند و پس از طی کردن مراحل مختلف در نهایت کودک دختر به آنان به عنوان فرزند خوانده واگذار می شود. \r\n\r\n مدیر کل دفتر کودک و نوجوان سازمان بهزیستی از تدوین آیین نامه اجرایی واگذری فرزند به دختران مجرد 30 سال به بالا خبر داد و گفت: این آیین نامه با همکاری سازمان ثبت احوال ، قوه قضاییه و بهزیستی در دست تدوین است. \r\n\r\n برای ثبت اسم کودک در شناسنامه دختران مجرد کمیته ای با حضور مسئولان ذیربط تشکیل شده است و بزودی سازو و کار مشخص برای این امر اعلام خواهد شد. \r\n\r\n این مسئول در سازمان بهزیستی داشتن هشت شرط را برای متقاضیان فرزند خواندگی واجب و ضروری دانست و اظهار داشت: بر اساس ماده ششم قانون فرزند خواندگی، عدم محکومیت جزائی موثر با رعایت مواد مقرر در قانون مجازات اسلامی، تمکن مالی، عدم حجر و اعتقاد به یکی از ادیان مصرح در قانون اساسی جمهوری اسلامی ایران ، سلامت جسمی و روانی لازم توانایی عملی برای نگهداری و تربیت کودکان و نوجوانان تحت سرپرستی، نداشتن اعتیاد به مواد مخدر، روان گردانها و الکل، صلاحیت اخلاقی و عدم ابتلا به بیماری های واگیر و صعب العلاج از جمله شروطی است برای فرزند خواندگی مد نظر قرار می گیرد. \r\n\r\n همچنین در قانون جدید سن فرزند خواندگی نیز سه سال افزایش پیدا کرده است بطوریکه شرط سن کودک برای فرزندخواندگی در قانون قبل که متعلق به 40 سال پیش بود زیر 12 سال عنوان شده بود اما در قانون جدید این سن به 15 سال افزایش پیدا کرده است . \r\n\r\n در هرحال یکسال از تصویب قانون فرزند خواندگی می گذرد و طی این مدت مسئولان نهادهای ذیربط مشغول تدوین و تهیه راهکارهای اجرایی شدن مفاد آن هستند که امیدواریم هر چه سریعتر به اتمام رسیده و زمینه اجرای گسترده آن در سراسر کشور فراهم شود تا تعداد بیشتری از 23 هزار فرزند سازمان بهزیستی همچون سایر کودکان بتوانند از لذت داشتن یک خانواده ای گرم و والدین مهربان و مسئول بهره مند شوند.
7,کودکان و زنان قربانیان اصلی تکدی گری در قم \r\n به گزارش خبرگزاری فارس از قم، بی شک زنان و کودکان بسیاری را در اطراف حرم مطهر حضرت معصومه (س)، خیابان ارم، خیابان صفائیه و اطراف مسجد جمکران مشاهده کرده اید که دست نیاز خود را به سمت شما دراز کرده اند و خواستار کمک هر چند اندکی از جانب شما هستند. \r\n\r\n زمانی که با کودکان متکدی استان به صحبت می نشینم سخنانی را مطرح می کنند که همه انسان ها را به فکر وادار می کند؛ محمد امین یکی از کودکان متکدی قم است که به قول خودش محل خاصی برای کار ندارد. وی می گوید: هیچکس از درد ما جماعت فقیر خبر نداره، من الان باید سر کلاس درس باشم، باید لباس گرم بپوشم، باید تلویزیون ببینم و بخندم اما مجبورم برای خرج خانواده دست فروشی یا گدایی کنم، زیر نظر یکی از ادارات و موسسات خیریه هستیم اما پولی که اونا در اختیارمون می ذارن کافی نیست. \r\n\r\n این کودک کار معتقد است که مردم دید خوبی نسبت به آنها ندارند و گاهی برخوردهای نامناسبی در مواجهه با آنان انجام می دهند. \r\n\r\n محمد امین 13 ساله می گوید: اگه مجبور نبودم هیچوقت سراغ این کار نمی اومدم اما مجبورم، هیچکس دوست نداره از بچگی طعم بدبختی رو بکشه اما من مجبورم، اگه پول خوب در نیارم شب روم نمیشه خونه برم. \r\n\r\n م.ن یکی از زنان متکدی قم است که در یکی از کوچه های پر رفت و آمد صفائیه مشغول به تکدی گری است، وی می گوید: من یک زن تنها هستم که فرزندانم همگی ازدواج کرده اند و حال من تنها زندگی می کنم و برای گذران زندگی و با توجه به اینکه پیر هستم مجبور به گدایی هستم. \r\n\r\n طبق قانون 712 و 713 مجازات اسلامی تکدی گری به عنوان یک جرم و افراد متکدی مجرم محسوب می شوند. در حال حاضر با توجه به قانون 11 ارگان و نهاد موظف به برخورد با متکدیان و پدیده تکدی گری هستند اما با این حال در استان قم شاهد حضور بیش از پیش متکدیان در خیابان های مختلف هستم و این امر نشان دهنده عدم رسیدگی مناسب مسئولان به این امر است. \r\n\r\n 1400 متکدی در قم توسط شهرداری جمع آوری شده اند \r\n\r\n علیرضا عسگری سرپرست ستاد پیشگیری از تخلفات شهری شهرداری قم تکدی گری را نوعی پدیده ناهنجار اجتماعی می داند و معتقد است که یکی از دلایل آمار بالایی تکدی گری در قم مهاجر پذیر بودن این استان است. \r\n\r\n در حال حاضر شهرداری قم طرح جمع آوری و انتقال متکدیان به مراکز مختلف ساماندهی این گونه افراد را اجرایی می کند اما با این حال برخی از شهروندان معتقد هستند که شهرداری عملکرد ضعیفی در این زمینه دارد. \r\n\r\n بنا به گفته وی از ابتدای امسال تا کنون بیش از 1400 نفر مرد، زن و کودکان کار توسط شهرداری جمع آوری شده اند که بانوان و کودکان کار به مراکز بهزیستی تحویل شده و مردان غیر بومی با همکاری بهزیستی و کمیته امداد امام خمینی (ره) به شهرهای خود بر می گردند و مردان بومی بلامکان و یا معتاد توسط بهزیستی ساماندهی شده و به کمپ های مورد نظر منتقل می شوند. \r\n\r\n علی یکی از دانشجویان استان قم، در خصوص جمع آوری متکدیان استان می گوید: بارها شاهد حضور متکدیان در خیابان های هسته مرکزی شهر و به ویژه خیابان صفائیه بودم و با شهرداری و بهزیستی برای انتقال و جمع آوری آنان صحبت کرده ام و با اینکه شهرداری اظهار می کند که به سرعت نسبت به جمع آوری متکدیان مذکور اقدام می کند اما با این حال روز بعد شاهد حضور دوباره متکدی در خیابان دیگری هستم. \r\n\r\n در این خصوص عسگری معتقد است که نگهداری متکدیان توسط بهزیستی تنها برای چند دقیقه است و پس از آن متکدیان بار دیگر در جامعه حضور پیدا می کنند که این امر بر مشکلات اجتماعی شهر می افزاید. \r\n\r\n در حال حاضر با توجه به سخنان سرپرست ستاد پیشگیری از تخلفات شهری شهرداری قم در حدود 60 درصد متکدیان که از سطح شهر جمع آوری می شوند تکراری هستند به این معنا که شهرداری پیش از این آنها را جمع آوری کرده بود اما بار دیگر در جامعه و در سمت متکدی حضور پیدا می کنند. \r\n\r\n متکدیان مجرم هستند \r\n\r\n بنا به گفته مریم علی شیری معاون امور اجتماعی اداره کل بهزیستی استان قم، زنان و کودکان کار پس از جمع آوری به مدت 21 روز در مرکز نگهداری از کودکان خیابانی نگهداری می شوند و در این مدت وضعیت زنان و کودکان کار در حوزه های مختلف مشخص می شود. \r\n\r\n زنان و کودکانی که به دلیل وضعیت مالی نامناسب مجبور به تکدی گری شده اند در این مدت شناسایی شده و مورد حمایت کمیته امداد امام خمینی (ره) و بهزیستی قرار می گیرند و در این صورت می توانند از وام های خود اشتغالی و خودکفایی و یا دیگر حمایت های این دو نهاد بهره مند شوند و از سوی دیگر مددکار بهزیستی با خانواده این افراد در تماس خواهد بود تا از وضعیت آنان آگاهی های لازم را داشته باشد. \r\n\r\n بنا به گفته شیری چنانچه خانواده کودکان کار دارای صلاحیت نگهداری از فرزندانشانان نباشند، این کودکان در مراکز شبانه روزی اداره کل بهزیستی استان قم نگهداری می شوند و از حمایت های لازم برخوردار می شوند. \r\n\r\n البته در این میان ممکن است برخی از کودکان کار دچار اعتیاد شده باشند که بهزیستی تلاش می کند تا این کودکان را از این وضعیت خارج کند. \r\n\r\n وی می گوید: طبق جلسات مختلفی که برگزار شده است شهرداری قم موظف به احداث و تاسیس مکانی برای نگهداری از متکدیان قمی است که این افراد زیر نظر مددکار اجتماعی اداره کل بهزیستی استان قم مراقبت می شوند. \r\n\r\n معاون امور اجتماعی اداره کل بهزیستی استان قم معتقد است که باید بانک اطلاعاتی از افراد متکدی وجود داشته باشد تا افرادی که چندین بار به عنوان متکدی توسط شهرداری و نیروی انتظامی جمع آوری شده اند به عنوان مجرم محسوب شوند تا با آنها برخورد جدی و قانونی صورت گیرد تا شاهد کاهش حضور متکدیان در استان باشیم. \r\n\r\n ********************** \r\n\r\n گزارش: زینب پاسبان نهندی \r\n\r\n ********************** \r\n\r\n انتهای پیام/78022/صا40
7,بیمه ها زیر بار رایگان شدن داروهای بیماران خاص نمی روند \r\n جوابیه سازمان بیمه سلامت ایران \r\n با توجه به درج مطلبی در روزنامه جوان، مورخ 9/7/1392 با موضوعیت بیمه ها زیر بار رایگان شدن داروهای بیماران خاص نمی روند درج گردیده توسط دکتر خضری عضو کمیسیون بهداشت و درمان مجلس شورای اسلامی به آگاهی می رساند بر اساس تفاهم نامه امضاء شده فی مابین وزرای تعاون، کار و رفاه اجتماعی و وزارت بهداشت، درمان و آموزش پزشکی در تاریخ 28/6/1392 به منظور جبران بخشی از افزایش قیمت دارو ناشی از تغییر نرخ ارز و همچنین بر اساس بند 4-2 تفاهم نامه (تعهدات سازمانهای بیمه گر) مقرر شد پرداخت مابه التفاوت افزایش قیمت 136قلم داروهای بیمارستانی و تخصصی، شیمی درمانی و MS نسبت به نرخ دارو در سال گذشته توسط سازمانهای بیمه گر انجام پذیرد. \r\n\r\n در این راستا سازمان بیمه سلامت ایران اقدام به محاسبه سهم سازمان از داروهای مذکور بر اساس بالاترین نرخ در سال جاری (اعلامی توسط سازمان غذا و دارو) و فرانشیز (سهم بیمار ) بر اساس نرخ دارو در اسفند ماه سال گذشته نمود که فایل الکترونیکی آن نیز جهت اجرا از تاریخ 1/7/1392 در پورتال سازمان بیمه سلامت ایران به آدرس: www.ihio.gov.ir قابل بهره برداری می باشد.
7,40 داروی درمان ناباروری تحت پوشش بیمه/20 خدمت دندانپزشکی تحت پوشش بیمه سلامت \r\n به گزارش خبرگزاری فارس از بوشهر، انوشیروان محسنی بندپی پیش از ظهر امروز در نشستی خبری در بوشهر در پاسخ به سوالی در مورد ناباروری و حمایت سازمان بیمه سلامت از داروهای این بیماری اظهار داشت: با همکاری وزارت بهداشت، درمان و آموزش پزشکی در سال گذشته 10 دارو تحت پوشش بیمه قرار گرفت و امسال این میزان به 40 دارو افزایش یافته است. \r\n\r\n وی بیان کرد: روش های تشخیصی هم در درمان ناباروری تحت مصوبه شورای عالی بیمه قرار گرفته و هر مرکز تخصصی که راه اندازی شده تلاش کردیم روند مجوز عقد قرارداد را کوتاه کنیم. \r\n\r\n محسنی بندپی اضافه کرد: در بین هشت میلیون بیمه شده جدید این امکان فراهم شده تا بیمه شدگان به دنبال درمان ناباروری خود بروند و با توجه به جمعیت حدود 2.5 تا 3 میلیون زوج بارور، تلاش بیمه سلامت برای حمایت از این قشر خواهد بود. \r\n\r\n مدیرعامل سازمان بیمه سلامت ایرانیان در پاسخ به سوالی در مورد بیمه دندانپزشکی گفت: برای نخستین بار در بیمه خدمات دندانپزشکی ورود کردیم و افراد زیر 14 سال را تحت پوشش بیمه قرار دادیم و اکنون 20 قلم خدمت دندانپزشکی تحت پوشش بیمه سلامت است. \r\n\r\n 95 درصد پرداخت هزینه ویزیت و داروی معتادان توسط بیمه سلامت \r\n\r\n وی اضافه کرد: 95 درصد هزینه های ویزیت و داروی معتادان در تعهد بیمه آمده و در بخش سم زدایی در زمان بستری معتادان 75 درصد هزینه ها توسط بیمه پرداخت می شود، در بار دوم بستری 50 درصد و بار سوم بستری معتاد 25 درصد هزینه ها را پرداخت می کنیم اما برای چهارمین بار اگر معتادی بستری شد هزینه ای پرداخت نخواهیم کرد. \r\n\r\n مدیرعامل بیمه سلامت ایرانیان با بیان اینکه روز به روز تعهدات خود را کیفی تر و گسترده تر می کنیم گفت: با توجه به اعتباری که از محل هدفمندی یارانه ها در اختیار وزارت بهداشت قرار گرفته است، اعتباری هم برای پرداخت هزینه بیماران تحت پوشش اختصاص یافته است. \r\n\r\n محسنی بندپی گفت: برای بیمه شده روستایی و عشایر و شهرهای زیر 20 هزار نفر سه درصد هزینه درمان را بیمه و 6 درصد هزینه را سایر صندوق ها پرداخت می کنند. \r\n\r\n وی ادامه داد: امسال سرانه روستایی در سطح یک را از 26 هزار تومان به 96 هزار تومان افزایش دادیم که رشد 400 درصدی را نشان می دهد و 400 قلم دارو را در این تعهدات لحاظ کردیم. \r\n\r\n رشد 120 درصدی خرید خدمات درمانی در بیمارستان ها \r\n\r\n مدیرعامل بیمه سلامت ایرانیان گفت: در استان بوشهر از 520 هزار نفر بیمه شده، 363 هزار نفر روستایی هستند که از سرانه سطح یک برخوردارند. \r\n\r\n وی با اشاره به رشد 120 درصدی خرید خدمات درمانی در بیمارستان ها، اضافه کرد: در استان بوشهر میانگین 80 درصد هزینه های بستری را بیمه سلامت پرداخت می کند، 12 درصد از محل هدفمندی یارانه ها، هفت درصد از جیب مردم و یک درصد هم سازمان های بیمه گر تجاری پرداخت می کنند. \r\n\r\n محسنی بندپی گفت: در استان بوشهر ماهانه هفت هزار و 500 نفر بستری می شوند که از این تعداد دو هزارو 700 نفر از خدمات بیمه سلامت بهره مند می شوند. \r\n\r\n مدیرعامل بیمه سلامت ایرانیان گفت: میانگین کشوری این ارقام نیز در بخش بستری 78 درصد توسط بیمه، 13 درصد از محل هدفمندی یارانه ها، هفت درصد از جیب مردم و یک درصد هم بیمه های تجاری است. \r\n\r\n انتهای پیام/2255/س40
7,ربیعی: پوشش 85 درصدی داروهای کشور توسط بیمه \r\n به گزارش ایران اکونا از روابط عمومی وزارت تعاون، کار و رفاه اجتماعی، علی ربیعی با اشاره به اینکه در کشور سالانه 11 هزار میلیارد تومان دارو مصرف می شود، گفت: 85 درصد عمده داروها و 90 تا 95 درصد داروهای بیماران خاص نیز تحت پوشش بیمه قرار دارند که براین اساس سهم داروهای خاص از رقم ذکر شده معادل 2 هزار میلیارد تومان است. \r\n\r\n وی ادامه داد: در دولت یازدهم 2500 قلم داروی جدید تحت پوشش بیمه قرار گرفته که 30 قلم آن مربوط به داروی بیماران خاص است که دو هفته پیش 11 قلم از این تعداد تحت پوشش قرار گرفت. \r\n\r\n وی تاکید کرد: ما باید به سمت پیشگیری و غربالگری حرکت کنیم و در تلاش هستیم که برخی از آزمایشات غربالگری تحت پوشش بیمه قرار دهیم، البته باید توجه داشت که ما در این یک سال اخیر تمام هدفمان را روی طرح تحول گذاشتیم تا این طرح موفق شود. \r\n\r\n ربیعی تصریح کرد: به دلیل اینکه هزینهٔ درآمد سازمان تامین اجتماعی در دست خودمان است، طرحی داریم تا در آیندهٔ نزدیک کسانی که به بیمارستان های تامین اجتماعی مراجعه می کنند، هیچ هزینه ای پرداخت نکنند. \r\n\r\n برچسب : ربیعی ، دارو ، بیمه ،
7,گسترش پوشش بیمه سلامت برای بیماران خاص و معتادان \r\n در دو هفته گذشته یازده قلم داروی بیماران خاص تحت پوشش بیمه قرار گرفت. \r\n\r\n علی ربیعی وزیر تعاون، کار و رفاه اجتماعی در مراسم شکرگزاری سلامت با اعلام این خبر گفت: به دنبال درمان رایگان بیماران هستیم . \r\n\r\n به گزارش روابط عمومی وزارت تعاون، کار و رفاه اجتماعی ،وی در این مراسم که در بیمارستان شریعتی برگزار شد، تصریح کرد: ما 11 هزار میلیارد تومان توسط بیمه پول دارو پرداخت می کنیم. سهم پرداختی درمان از سوی بیماران خاص را هم 90 تا 95 درصد کم کرده ایم و امیدواریم آنقدر وضع وزارتخانه بهتر شود تا صددرصد درمان برای این بیماران رایگان باشد. \r\n\r\n ربیعی در ادامه تصریح کرد: 2هزار میلیارد تومان سهم داروی بیماران خاص است. این مبلغ ناچیز است و باید بیشتر شود؛ از این رو با همکاری خوبی که با وزارت بهداشت داشته ایم 2500 قلم دارو را تحت پوشش بیمه قرار دادیم. \r\n\r\n ربیعی گفت: تلاش کردیم و توانستیم داروهای ناباروری را تحت پوشش بیمه قرار دهیم و در دو هفته گذشته یازده قلم دارو بیماران خاص تحت پوشش بیمه قرار گرفت که بدین ترتیب تاکنون می توان گفت 30 قلم دارو در بخش بیماری های خاص قرار گرفته است. \r\n\r\n از سویی دیگر مدیرعامل سازمان بیمه سلامت هم گفت :تزریق فاکتور فرآورده های خونی برای 56 هزار نفر از بیماران تالاسمی و هموفیلی رایگان است.دکتر انوشیروان محسنی بندپی در مصاحبه اختصاصی با واحد مرکزی خبر شمار بیماران خاص را (غیر از سرطانی ها) حدود 135 هزار نفر برشمرد و با بیان اینکه داروهای بیماران پیوند کلیه هم در تعهد بیمه سلامت قرار گرفته است، تاکید کرد : سازمان بیمه سلامت در نظر دارد بزودی این گروه از بیماران را از پرداخت هزینه هتلینگ و بستری معاف کند. \r\n\r\n وی همچنین از حذف فرانشیز داروی آیرون سرس ( فاکتور آهن ) و سولامر ویژه بیماران تالاسمی خبر داد و افزود : براساس تصمیم شورای عالی بیمه از این پس خدمات دیالیزی برای کسانی که بیماری نارسایی کلیه دارند، با توجه به ارزش نسبی در بخش دولتی با 15 کا و در بخش خصوصی با 23 کا رایگان است . \r\n\r\n محسنی بندپی با بیان اینکه همه محدودیت ها برای تعویض مفصل از جمله شرط 5 سال بیمه پردازی برداشته شده است، گفت : این گروه از بیمه شدگان تحت پوشش می توانند با مراجعه به مراکز درمانی بدون پرداخت هزینه برای تعویض مفصل اقدام کنند. \r\n\r\n وی در ادامه گفت: بر اساس امضای تفاهم نامه همکاری با وزارت بهداشت، درمان و آموزش پزشکی، از این پس هزینه دارویی بیماران مبتلا به اعتیاد رایگان است. \r\n\r\n مدیرعامل سازمان بیمه سلامت از ایجاد سامانه ای با عنوان پرونده الکترونیک بیمه اعتیاد در سازمان بیمه سلامت خبر داد و گفت: بر اساس این طرح که اطلاعات مندرج در این سامانه الکترونیک کاملا محرمانه است، سازمان بیمه سلامت متعهد شده است تمامی نیازمندی های بیماران مبتلا به اعتیاد را در مراکز ارائه دهنده این نوع خدمات تامین کند. \r\n\r\n وی پرداخت 70 درصد هزینه های ویزیت مربوط به بیماران مبتلا به اعتیاد را برعهده سازمان بیمه سلامت دانست و افزود : این سازمان برای سم زدایی این گروه از بیماران در نخستین مرحله از اعتیاد 75 درصد، در مرحله دوم 50 درصد و در مرحله سوم 25 درصد از هزینه ها را می پردازد . \r\n\r\n نامبرده تاکید کرد: افراد معتاد در مرحله چهارم اگر اعتیاد داشته باشند دیگر تحت پوشش بیمه ای سازمان بیمه سلامت قرار نمی گیرند و هزینه های سم زدایی برعهده خودشان خواهد بود.
7,بیمه طلایی فرهنگیان بازنشسته نیامده، رفت ! \r\n\r\n جام جم آنلاین: بیمه ای که وزیر آموزش و پرورش اصرار دارد بگوید طلایی است از نظر فرهنگیان، مسی و مفرغی هم نیست. بیمه طلایی قبل از این که به این حال و روز بیفتد؛ البته به خاطر وعده های زرینی که می داد واقعا طلایی بود؛ اما گذشت زمان نشان داد اجرای طرحی که می کوشد در خدمات بیمه ای تحول بنیادین ایجاد کند بجز حرف های زیبای دهان پرکن، اراده و برنامه ریزی هم می خواهد.می گویند ظلم برابر، خودش نوعی عدل است؛ این جمله در مورد دارندگان کارت بیمه طلایی، چه بازنشسته و چه شاغل صدق می کند.هر دو این گروه از بیمه طلایی زخم خورده اند که هر کدام زخم خود را کاری تر از دیگری می داند. شاغلان معتقدند چون نیروی کار فعال هستند، آموزش و پرورش باید به فکر تامین سلامتی آنها بی هیچ دغدغه ای باشد و بازنشسته ها می گویند چون بهترین سال های عمرشان را صرف خدمت کرده اند، حالا باید بهترین خدمات را بگیرند تا احساس نکنند مثل شی ء قراضه با آنها رفتار می شود؛ اما هر دو شهادت می دهند که از بیمه طلایی جز ناکارآمدی چیزی ندیده اند.خانم گ هنوز در بستر بیماری است که با او در مورد بیمه طلایی حرف می زنیم. او گرفتار بیماری ای است که رحم و تخمدان هایش به اضافه 10 سانتی متر از روده اش را از او گرفته و کلیه هایش را هم درگیر کرده است.کارت طلایی او اواخر اسفند 90 به دستش رسید که اعتبارش از اول دی آن سال تا آخر فروردین سال بعد بود یعنی او عملا نتوانست در دو ماه دی و بهمن از خدمات بیمه ای استفاده کند و وقتی هم که کارت به دستش رسید تعطیلات فروردین پیش آمد و پیگیری درمانش به بعد از روزهای تعطیل موکول شد.او برای تشخیص و درمان بیماری، 17 روز فرصت داشت، برای همین هزینه یک میلیون تومانی کارهای تشخیصی را پرداخت و به امید این که هزینه های درمان را نیز از بیمه دریافت می کند نوبت جراحی در بیستم اردیبهشت را هم پذیرفت و 14 میلیون تومان هزینه آن را نیز پرداخت کرد، اما حالا که برای گرفتن هزینه ها، فاکتور به دست به ادارات مختلف می رود، می گویند بیمه طلایی فرهنگیان تمدید نشده و معلوم هم نیست که دوباره تمدید شود.او تمام این پول ها را قرض کرده اما با این حال نگران خودش نیست، چون دغدغه بازنشسته هایی را دارد که با هزار امید، حق بیمه پرداخته اند و حالا که بیمه باید دستشان را بگیرد، رهایشان کرده است.خانم گ نگران همکار مبتلا به سرطانش است که هر 21 روز یکبار باید شیمی درمانی شود و یک میلیون تومان هزینه کند، در حالی که بیمه خدمات درمانی فقط یک چک 34هزار تومانی برایش صادر می کند.بیمه طلایی در این چند ماه به کار خانم ص هم نیامده است. او نیز کارت طلایی را اواخر اسفند پارسال دریافت کرد، در حالی که 12 بن آن فقط تا آخر فروردین مهلت داشت.او در این مدت دستش شکست و زیر جراحی 9 میلیون تومانی رفت، اما بیمه خدمات درمانی و آتیه ساز مشترکا یک میلیون و 800 هزار تومان به او پس دادند.او به جلسات متعدد فیزیوتراپی هم نیاز دارد که باید بابت هر جلسه اش 25 هزار تومان بپردازد در حالی که بیمه فقط 5000 تومان آن را قبول می کند.خانم ص از بیمه ای نالان است که برخلاف تبلیغات اولیه، نه اسکن و آزمایش و نه ویزیت پزشک و دارو ها را تحت پوشش نمی گیرد؛ بیمه ای که اگر هم پول اندکی به حساب فرهنگیان می ریزد با سلسله مراتب اداری طولانی، ماندن در صف های دور و دراز و برخوردهای غیرانسانی برخی کارکنان بیمه همراه است.او از ازدحام در ساختمان بیمه آتیه ساز هم گله دارد. او در این ساختمان همیشه فرهنگیان سالخورده و بیماری را می بیند که عصازنان پیش می آیند و با رفتارهای توهین آمیز، پس زده می شوند، در حالی که همه این سختی ها را می پذیرند تا همان اندک کمک بیمه دستشان را بگیرد.معلم ها به صف؛ بیمه طلایی از بدو ورودش به جمع فرهنگیان چنین کرده است. فرهنگیان گیلان از ایستادن در صف های طولانی برای تحویل فاکتور و دادن مدارک و تمدید کردن کارت طلایی گله دارند.اواخر اردیبهشت امسال وقتی وزارت آموزش و پرورش اعلام کرد که تمام کارکنان این وزارتخانه می توانند بیمه طلایی شان را تا 31 فروردین سال 92 تمدید کنند تمام فرهنگیان آماده این کار شدند، اما در رشت این اتفاق 20 خرداد شدنی شد و عملا فرهنگیان، ماه های اردیبهشت و خرداد را بدون بیمه پشت سر گذاشتند.آقای ق از صف های طولانی ای می گوید که از چند روز قبل برای تمدید کارت طلایی تشکیل شده و فرهنگیان شهرش را گرفتار کرده است.او که مدتی قبل بیماری سختی گرفته بود بعد از این که قصد تحویل فاکتورهای مربوط به هزینه های درمان را برای استفاده از خدمات بیمه داشت به خاطر همین صف های طولانی منصرف شد؛ هرچند می داند که از زمان صدور تا ارائه فاکتور فقط شش ماه فرصت دارد و اگر دیر دست به کار شود پول هایی که پرداخته سوخت می شود.او می گوید بیشتر همکارانش نگرانند که وقتی هزینه های درمان را می پردازند بیمه، این هزینه ها را تقبل نکند یا اگر می پردازد آنقدر از سروته آن بزند که عاقبت پول قابل اعتنایی به آنها برنگردد،در حالی که به گفته او بعضی از فرهنگیان حتی روی 20 هزار تومان هم حساب باز می کنند.آقای ق در عین حال بین برقرار شدن بیمه طلایی و حذف برخی تسهیلات فرهنگیان رابطه برقرار می کند و توضیح می دهد از زمانی که کارت بیمه طلایی توزیع شده هزینه های رفاهی که به حساب فرهنگیان واریز می شده قطع شده است.مقصر اصلی، صندوق بازنشستگیبیمه طلایی فرهنگیان بازنشسته یک گیر قانونی دارد ؛ می گوییم فرهنگیان بازنشسته چون علی فرهادی سخنگوی وزارت آموزش و پرورش در آخرین مصاحبه خود در خرداد ماه بصراحت اعلام کرد بیمه طلایی فرهنگیان شاغل هیچ مشکلی ندارد، به طوری که آنها برای دریافت هزینه های درمانی باید مدارکشان را به بخش رفاه آموزش و پرورش شهر خود ارائه کنند و اگر احیانا به مشکلی برخوردند، راهی وزارتخانه شوند.با این که فرهنگیان شاغل هرگز چنین گفته ای را قبول نمی کنند، ولی فعلا آنچه را وزارت آموزش و پرورش می پذیرد، مشکل بیمه بازنشسته هاست.آن طور که فرهادی می گوید، مشکل این گروه از فرهنگیان مربوط به وزارت کار، تعاون و رفاه اجتماعی است، یعنی صندوق بازنشستگی برای این که مبلغ بیمه کسر شده را از حقوق بازنشسته ها به حساب شرکت بیمه ایران واریز کند، گیر قانونی دارد و نمی تواند پولی را که به بیمه آتیه سازان حافظ می پردازد به شرکت بیمه دیگری پرداخت کند.البته قرار بود این مشکل در یک نشست مشترک سه جانبه بررسی و حل و فصل شود که این نشست هم برگزار شد، اما نتیجه ای از آن به دست نیامد که به نفع بازنشسته ها تمام شود.وزیر وعده های خوش آب و رنگحمیدرضا حاجی بابایی، وزیر آموزش و پرورش هرچند نتوانسته تاکنون دل فرهنگیان را با بیمه طلایی صاف کند، اما معلوم است که پیگیر کارهاست. او بیست وسوم خرداد اعلام کرد که مشکل بیمه طلایی بازنشستگان به همت وزارت رفاه برطرف می شود.حاجی بابایی مشکل بیمه طلایی این گروه از بازنشسته ها را تامین نشدن اعتبار از سوی این وزراتخانه می داند و توضیح می دهد که مقرر شده وزارت رفاه به تعهدات مالی خود در پرداخت بخشی از هزینه بیمه طلایی عمل کند تا آموزش و پرورش بتواند با کسر از حق عائله مندی و اضافه پرداخت (اگر این اقدام صورت گیرد به احتمال فراوان موجب اعتراض فرهنگیان خواهد شد)، خودش بیمه طلایی بازنشسته ها را راه بیندازد.ظاهرا حاجی بابایی صفت بیمه طلایی را نزد فرهنگیان هم شنیده؛ همانی که می گوید این بیمه مسی و مفرغی هم نیست چون در اظهار نظر روز بیست و سوم خردادش اظهار امیدواری کرد که وزارت رفاه با دادن اعتبار برنزی به آموزش و پرورش کاری کند که این بیمه در حد طلایی کار کند.در انتظار بیمه تکمیلی کارآمدزمانی که برای جذب بازنشسته ها به سمت بیمه تکمیلی، تبلیغات می شد اسمش را گذاشته بودند بیمه طلایی، اما حالا که این بیمه به مشکل برخورده است، آموزش و پرورش حرفی از بیمه طلایی نمی زند و نام تکمیل بیمه تامین اجتماعی را روی آن می گذارد.در واقع این تغییر اسم خیلی از ناکارآمدی ها را توجیه می کند، چون اگر قرار باشد یک بیمه، طلایی نباشد و مثل همه بیمه های تکمیلی موجود عمل کند، آن وقت اوضاع پیش آمده برای فرهنگیان قابل دفاع است ولی با این حال متوسل شدن به این روش ها برای ساکت کردن موج اعتراضات، منطقی به نظر نمی رسد، چون بیمه طلایی نیازمند بازنگری اساسی و محتاج همکاری های بین بخشی است تا لایق عنوان طلایی شود.آن طور که هنوز در صفحه پرتال وزارت آموزش و پرورش ثبت است، هدف از اجرای طرح بیمه طلایی، افزایش رضایتمندی کارمندان، ارتقای شأن فرهنگیان و کاهش سهم کارکنان در پرداخت هزینه های درمان بوده، یعنی اهدافی که یا محقق نشده یا دست و پا شکسته تحقق یافته است.با وجود این، مجریان این طرح از مشکلات ریشه ای آن خبر دارند و همواره تاخیر در صدور کارت بیمه، کمبود مراجع و مراکز طرف قرارداد، کمبود نیروی انسانی متخصص در برخی شعبات، ناهماهنگی بین شرکت های مجری و بیمه گذار و وجود مشکل در تفکیک هزینه های دارو و ویزیت را به خاطر جدا بودن بیمه پایه و تکمیلی از چالش های خود دانسته اند.اما بی شک اذعان به وجود مشکل، مشکل را حل نمی کند و برای رفع کمبودها باید تصمیم و اراده جدی داشت آن هم در قبال بیمه ای که قرار است تحول بنیادین در خدمات بیمه ای ایجاد کند و یک بیمه درمانی کامل لقب بگیرد.
7,به دنبال افزایش پوشش بیمه ای داروهای درمان ناباروری هستیم \r\n دکتر انوشیروان محسنی بندپی مدیرعامل سازمان بیمه سلامت ایران با بیان این مطلب به خراسان گفت: حمایت از زوج های نابارور ضرورت دارد و باید بخش مهمی از درمان تحت پوشش بیمه ها قرار گیرد. از این رو علاوه بر پوشش بیمه ای برای داروها، سازمان بیمه سلامت با مراکز علمی و تخصصی درمان ناباروری برای حمایت از این زوجین قراردادی بسته است که برخی اقدامات درمانی نظیر رادیولوژی، خدمات آزمایشگاهی و سونوگرافی تحت پوشش بیمه قرار گیرند و زوجینی که در هر مرکزی تحت پروتکل درمانی قرار می گیرند اقدامات مذکور برای آن ها انجام شود.دکتر محسنی بندپی گفت: درمان ناباروری از جمله اقداماتی است که هزینه بالایی دارد به عنوان مثال هر بار یک تزریق هورمونی روی فرد انجام شود بین 5 تا 7 میلیون تومان هزینه دارد، اما شانس حاملگی فقط بین 25 تا 30 درصد است از این رو نیاز به حمایت بیمه ها کاملاً محسوس است.وی افزود: با توجه به سیاست های کلی جمعیت ابلاغی از سوی رهبر معظم انقلاب و همچنین جلوگیری از برخی آسیب های اجتماعی ناشی از ناباروری بیش از 2.5 میلیون از زوج های نابارور می توانند از مزایای بیمه سلامت برای تأمین داروی مورد نیاز خود استفاده کنند. \r\n\r\n در ردیف اعتبارات سال 93 و 94، حدود 600 میلیارد تومان برای طرح افزایش جمعیت به وزارت بهداشت اختصاص داده شده است که بر اساس مطالعات انجام شده 600 میلیارد تومانی که در لایحه بودجه سال 94 لحاظ شده است، باید در راستای حمایت از زوج های نابارور هزینه شود از این رو مطالعاتی در حال انجام است که با این اعتبار چه حجمی از میزان درمان ناباروری در دستور کار قرار گیرد.مدیرعامل سازمان بیمه سلامت گفت: علاوه بر این حمایت ها، به دنبال افزایش اقلام دارویی هستیم که تحت پوشش بیمه ها قرار بگیرند و بررسی می شود که کدام داروها که تحت پوشش بیمه نیست موثرتر است و اثربخشی آن محرز شده است تا به داروهای مشمول بیمه افزوده شود از طرفی وزارت بهداشت بحث تزریق هورمونی را که فقط شانس 30 درصد باروری را دارد در دست بررسی دارد که امیدواریم در دستور کار قرار بگیرد.
7,کاهش 200 میلیارد تومانی بودجه غذا و دارو در سال 94/پیش بینی سال سخت برای حمایت مالی از بیماران \r\n رسول دیناروند در گفت وگو با خبرنگار بهداشت و درمان خبرگزاری فارس ، در مورد بودجه سال آینده سازمان غذا و دارو گفت: از نظر اعتباری برای سال 93 مشکلی نداریم و بودجه های سازمان، امسال طبق روال در حال تأمین است و مهمترین اعتباری که برای مردم مورد توجه است بحث حمایت از بیماران صعب العلاج و خاص است. \r\n\r\n وی ادامه داد: بودجه این بیماران امسال طبق روال در حال تخصیص است و امیدواریم تا پایان سال به صورت کامل پرداخت شود. \r\n\r\n رئیس سازمان غذا و دارو افزود: برای سال 94 کاهش 10 درصدی بودجه را داریم در بحث مابه التفاوت نرخ ارز بحث حمایت مالی از بیماران را خواهیم داشت که با توجه به سختی هایی که بودجه دولت دارد قابل توجه است و سال سختی پیش بینی می شود. \r\n\r\n دیناروند ادامه داد: امیدواریم مشکل کمبود اعتبار پیدا نکنیم اما به هر حال باید شرایط دولت را درک کنیم در واقع ما افزایش بودجه ای نخواهیم داشت. امسال مابه التفاوت نرخ ارز 1830 میلیارد تومان بوده و برای سال آینده با کاهش 10 درصدی 200 میلیارد تومان از این بودجه کاهش خواهد یافت. \r\n\r\n وی در مورد تجهیزات پزشکی گفت: این محصولات اعتبارات دولتی ندارند و عمدتاً حمایتی که از آنها می شود از طریق بیمه هاست و بودجه مستقیمی برای آن وجود ندارد. \r\n\r\n رئیس سازمان غذا و دارو در مورد واکسن ها نیز گفت: سال آینده واکسن جدیدی در برنامه نداریم و تعهدات امسال ما سر جای خود باقی می ماند و در چارچوب اعتبارات موجود، اولویت های خود را خواهیم داشت این در حالی است که اولویت ما واکسیناسیون است و از محل اعتبارات موجود تأمین می شود. \r\n\r\n دیناروند افزود: یک ردیف اعتباری دیگر وجود دارد که از یارانه دارو، شیر خشک و واکسن است. این اعتبار کاهشی نداشته و سهم سازمان حدود 500 میلیارد تومان است. \r\n\r\n رئیس سازمان غذا و دارو در مورد اینکه آیا سال سختی را از نظر بودجه ای پیش بینی می کند گفت: امیدواریم سال سختی نداشته باشیم باید شرایط بودجه کشور را درک کرد چرا که اوضاع خیلی مثبت نیست و کاهش بالای قیمت نفت را داریم که بر درآمدهای دولت اثر می گذارد. \r\n\r\n انتهای پیام/
7,حداقل حقوق دریافتی مستمری بگیران تعیین شد \r\n با تصویب هیئت وزیران، میزان حداقل حقوق دریافتی ماهیانه مستمری بگیران اعم از بازنشسته، از کار افتاده و بازمانده هفت میلیون ریال تعیین شد. به گزارش پایگاه اطلاع رسانی دولت، هیئت وزیران بنا به پیشنهاد سازمان تامین اجتماعی و به استناد اصل یکصد و سی و هشتم قانون اساسی و ماده(96) قانون تامین اجتماعی مصوب 1354- تصویب کرد؛ مستمری مستمری بگیران اعم از بازنشسته، از کار افتاده و بازمانده به میزان 25 درصد افزایش می یابد. بر این اساس، پس از اعمال افزایش یاد شده، حداقل حقوق دریافتی ماهیانه افرادی که میزان سابقه پرداخت حق بیمه آنها 30 سال و بیشتر باشد،(اعم از سابقه پرداخت حق بیمه واقعی و نیز سنوات ارفاقی که به موجب قوانین مختلف نظیر اشتغال در مشاغل سخت و زیان آور ایجاد شده است) مبلغ هفت میلیون ریال تعیین می شود. همچنین اجرای تصویب نامه 1388/2/9 در خصوص مستمری بگیران بهره مند از حمایت یارانه ای دولت، منوط به پیش بینی ردیفی جداگانه در لوایح بودجه سنواتی و پرداخت اعتبار مربوط به سازمان تامین اجتماعی است. این مصوبه از سوی محمدرضا رحیمی؛ معاون اول رئیس جمهور برای اجرا ابلاغ شده است.
7,دولت مستمری بازنشستگان را مطابق افزایش هزینه های زندگی محاسبه کند \r\n یک فعال حقوق صنفی کارگران بازنشسته معتقد است افزایش مستمری بازنشستگان تامین اجتماعی طبق قانون باید بر اساس معیارهای افزایش حقوق کارگران شاغل محاسبه شود. \r\n\r\n عیدعلی کریمی با اشاره به ماده 96 قانون تامین اجتماعی به ایلنا گفت: طبق این ماده قانونی سازمان تامین اجتماعی مکلف است میزان کلیه مستمری های بازنشستگی را با توجه به افزایش هزینه زندگی با تصویب هیأت وزیران افزایش دهد. که این ماده قانونی مشابه ماده 41 قانون کار است که نرخ تورم و سبد هزینه خانوار را معیار افزایش سالانه حقوق کارگران قرار داده است. \r\n\r\n این فعال صنفی معتقد است این تبعیض غیر قانونی در مورد پاداش عید نیز صادق است. \r\n\r\n کریمی در این باره گفت: مبلغی که هر سال برای بازنشستگان به عنوان پاداش عید تعیین می شود جوابگوی هزینه های عید آنان نیست و به همین دلیل بازنشستگان سال هاست که این مطالبه را مطرح می کنند اما تا کنون واکنشی از سوی مسئولان ندیده اند. \r\n\r\n به گفته کریمی با تشدید بحران اقتصادی در چند سال اخیر که قیمت همه اجناس و کالاهای مصرفی را چند برابر گران تر کرده است، بازنشستگان انتظار داشتند برای تامین مایحتاج مورد نیاز ایام عیدشان طبق قانون همسان با کارگران شاغل عیدی دریافت کنند. \r\n\r\n این فعال صنفی جامعه بازنشستگان در پایان خواستار رفتار مسئولانه دولت در قبال مشکلات کارگران بازنشسته شد و گفت: نهادهای صنفی بازنشستگان باید در اقدامی هماهنگ، مطالبه برابری حقوق با کارگران را مطرح و پی گیری کنند. \r\n\r\n گفتنی است با تصویب هیئت وزیران پاداش عیدی بازنشستگان 603 هزار تومان تعیین شده است، در حالی که کارگران شاغل به عنوان حق عیدی معادل دو ماه و تا سقف سه ماه پایه حقوق را دریافت می کنند. \r\n\r\n پایان پیام
7,طومار 1000 امضایی بازنشستگان تهران برای افزایش واقعی حداقل مستمری 94 \r\n جمعی از بازنشستگان تامین اجتماعی شهر تهران با امضای طوماری از سید تقی نوربخش مدیرعامل سازمان تامین اجتماعی خواستند تا در آستانه شروع سال 94 مستمری بیمه شدگان بازنشسته، از کار افتاده و مقرری بگیر این سازمان بر اساس سبد واقعی هزینه های زندگی افزایش یابد. \r\n\r\n به گزارش ایلنا، امضا کنندگان این طومار که تعداد آنها در حدود هزار نفر عنوان شده است مدعی اند مبالغی که هم اکنون توسط سازمان تامین اجتماعی بابت حداقل مستمری پرداخت می شود با خط فقر موجود فاصله زیادی دارد. \r\n\r\n در این طورمار آمده است: از یکسو حدود 55 درصد از جامعه 5 میلیون نفری مستمری بگیران این سازمان را حداقل بگیران تشکیل می دهند و از سوی دیگر متوسط دریافتی کل بازنشستگان تامین اجتماعی رقمی در حدود یک میلیون تومان است و این وضعیت با واقعیت های اقتصادی همخوانی ندارد. \r\n\r\n نویسندگان این نامه سرگشاده با استناد به اظهارت علی اصغر بیات رئیس کانون عالی کارگران بازنشسته مبنی بر اینکه هم اکنون 65 درصد از بازنشستگان تنها توانایی خرید نان را دارند؛ می افزایند: این وضعیت درحالی است که بازنشستگان 30 سال از عمر خود را صرف تولید کالا و خدمات و توسعه زیرساخت های جامعه کرده اند و در تمامی این مدت که بخشی از آن مقارن با سالهای جنگ بوده است هر ماه حدود یک سوم حقوق و مزایای خود را بابت دسترسی به خدمات درمانی و بازنشستگی به سازمان تامین اجتماعی پرداخت کرده اند. \r\n\r\n بازنشستگان تهرانی با یادآوری شرایطی که در بند دوازدهم از اصل سوم و اصل بیست و نهم قانون اساسی تعیین شده است خواستار اجرای کامل مواد 96 و 111 قانون تامین اجتماعی شده اند. \r\n\r\n در بند دوازدهم از اصل سوم قانون اساسی دولت مکلف به پی ریزی اقتصادی صحیح و عادلانه بر طبق ضوابط اسلامی جهت ایجاد رفاه و رفع فقر و برطرف ساختن هر نوع محرومیت در زمینه های تغذیه و مسکن و کار و بهداشت و تعمیم بیمه. شده است همچنین به موجب اصل بیست و نهم قانون اساسی برخورداری از تأمین اجتماعی از نظر بازنشستگی، بیکاری، پیری، ازکارافتادگی، بی سرپرستی، درراه ماندگی، حوادث و سوانح، نیاز به خدمات بهداشتی درمانی و مراقبتهای پزشکی به صورت بیمه و غیره، حقی است همگانی که دولت موظف است طبق قوانین از محل درآمدهای عمومی و درآمدهای حاصل از مشارکت مردم، خدمات و حمایتهای مالی فوق را برای یک یک افراد کشور تأمین کند. \r\n\r\n به موجب مواد مواد 96 و 111 قانون تامین اجتماعی نیز سازمان تامین اجتماعی مکلف است میزان کلیه مستمری های بازنشستگی، از کار افتادگی کلی و مجموع مستمری بازماندگان را در فواصل زمانی که حداکثر از سالی یکبار کمتر نباشد را با توجه به افزایش هزینه زندگی با توصیب هیات وزیران به همان نسبت افزایش دهد و میزان مستمری از کار افتادگی کلی و مستمری بازنشستگی و مجموع مستمری بازماندگان در هر حال نباید از حداقل مزد کارگر عادی کمتر باشد. \r\n\r\n پایان پیام
7,زمان پرداخت عیدی مستمری بگیران مشخص شد \r\n مدیرعامل سازمان تامین اجتماعی گفت: سعی خواهیم کرد با همکاری وزارت بهداشت، درمان و آموزش پزشکی، 100 درصد خدمات درمانی به مستمری بگیران در مراکز تحت قراردادمان رایگان شود. \r\n\r\n مدیرعامل سازمان تامین اجتماعی از پرداخت عیدی مستمری بگیران این سازمان پس از اعلام میزان آن از سوی دولت تا پایان بهمن ماه سال جاری خبر داد. \r\n\r\n به گزارش ایرنا، سیدتقی نوربخش روز دوشنبه در جمع خبرنگاران و مسئولان اجرایی خبرگزاری جمهوری اسلامی افزود: به همین منظور رقم یک هزار و 300 میلیارد تومان برای پرداخت عیدی مستمری بگیران تامین اجتماعی در نظر گرفته شده و در صورتی که دولت رقم آن را همین امروز هم مشخص کند، ما مشکلی برای پرداخت آن نداریم. \r\n\r\n وی تصریح کرد: هنوز رقم عیدی مستمری بگیران از سوی دولت تعیین نشده است و به محض اطلاع از این موضوع ما نسبت به پرداخت آن اقدام می کنیم. \r\n\r\n رسیدگی به مشکلات و معیشت بازنشستگان جزو وظایف اصلی ماست \r\n نوربخش با بیان اینکه رسیدگی به مشکلات و معیشت بازنشستگان جزو وظایف اصلی ماست، افزود: در حال حاضر دو میلیون و 300 هزار مستمری بگیر اصلی و چهار میلیون و 800 هزار با افراد تبعی آن تحت پوشش خدمات تامین اجتماعی هستند. \r\n\r\n وی تصریح کرد: ما برای رفاه حال مستمری بگیران از جمله بازنشستگان از هیچ کوششی دریغ نمی کنیم به طوری که در سال 93 و در حد مقدورات میزان مستمری ااین افراد 25 درصد افزایش یافت. \r\n\r\n وی ادامه داد: همچنین موضوع بیمه تکمیلی آنها نیز کمک هایی شد و حق خواروبار و مسکن این افراد را نیز به دو برابر افزایش دادیم. \r\n\r\n بودجه سال 94 سازمان تامین اجتماعی 57 هزار میلیارد تومان \r\n نوربخش بودجه سال 94 سازمان تامین اجتماعی را 57 هزار میلیارد تومان عنوان کرد و افزود: در این بودجه نیز توجه ویژه ای به بحث مستمری بگیران به ویژه در حوزه درمان این افراد در سازمان شده است. \r\n\r\n خدمات درمانی به مستمری بگیران 100 درصد رایگان می شود \r\n مدیرعامل سازمان تامین اجتماعی گفت: سعی خواهیم کرد با همکاری وزارت بهداشت، درمان و آموزش پزشکی، 100 درصد خدمات درمانی به مستمری بگیران در مراکز تحت قراردادمان رایگان شود. \r\n\r\n نوربخش ادامه داد: این خدمات در بخش بستری بدون پرداخت وجه از سوی مستمری بگیران رایگان خواهد شد که به همین منظور منابع مورد نیاز آن نیز در بودجه سازمان تامین اجتماعی دیده شده است. \r\n\r\n ارائه کارت هوشمند از سال آینده \r\n مدیرعامل سازمان تامین اجتماعی از ارائه کارت هوشمند از سال آینده در این سازمان خبر داد و گفت: در مرحله اول این کارت به مستمری بگیران داده می شود. \r\n\r\n نوربخش افزود: با داشتن این کارت، مستمری بگیران و دیگر افراد بیمه شده می توانند از امکانات ورزشی، فرهنگی و رفاهی بهره مند می شوند. \r\n\r\n حذف دفترچه های تامین اجتماعی \r\n مدیرعامل سازمان تامین اجتماعی همچنین از جدیت این سازمان برای حذف دفترچه های تامین اجتماعی خبر داد و گفت: قرار است با همکاری شرکت خدمات ماشینی و رایتل که متعلق به این سازمان هستند، این فعالیت صورت گیرد. \r\n\r\n وی اظهار داشت: با روش آن لاین و آف لاین نیاز به دفترچه درمان را رفع می کنیم. \r\n\r\n شغل خبرنگاری جزو مشاغل سخت و زیان آور است \r\n مدیرعامل سازمان تامین اجتماعی در پاسخ به سوال خبرنگار ایرنا مبنی بر اینکه آیا شغل خبرنگاری سخت و زیان آور است، گفت: البته که شغل خبرنگاری جزو مشاغل سخت و زیان آور است اما این موضوع فقط مختص افرادی است که مشغول کار خبرنگاری هستند نه افرادی که در بخش های مختلف اداری، مالی و یا اجرایی فعالیت دارند. \r\n\r\n نوربخش افزود: برای مشخص شدن مشاغل سخت و زیان آور کمیته ای در هر استان تشکیل می شود و از طریق این کمیته فرایندهای روحی و جسمی افراد شاغل تشخیص داده می شود و پس از آن تصمیم گیری توسط این گروه صورت گرفته و برای دریافت خدمات مشاغل سخت و زیان آور به تامین اجتماعی معرفی می شوند. \r\n\r\n وی ادامه داد: تا پیش از این خدمات سخت وزیان آور بودن شغل تنها به کسانی ارائه می شد که 25 سال غیرمتوالی و 20 سال متوالی فعالیت داشتند، اما اکنون براساس مصوبه مجلس شورای اسلامی و دولت، حتی اگر کسی 365 روز غیبت داشته باشد، باز هم متوالی محسوب شده و می تواند از خدمات مشاغل سخت وزیان آور بهره مند شود. \r\n\r\n نوربخش با بیان اینکه بخشنامه 10 روز است که در حال اجرا است، اضافه کرد: تمامی درخواست ها مورد بررسی قرار می گیرد و امیدواریم احکام افراد درخواست کننده در آینده نزدیک اجرایی شود. \r\n\r\n تامین اجتماعی همکاری لازم برای احقاق حقوق کارمندان را انجام می دهد \r\n نوربخش در پاسخ به سوالی مبنی بر تایید و بخشنامه دیوان عدالت اداری در خصوص ممنوعیت کسر بیمه از اضافه کار کارکنان دولت افزود: این موضوع اکنون در کمیسیون اجتماعی دولت در حال بررسی است و تامین اجتماعی همه نوع همکاری برای احقاق حقوق کارکنان دولت را انجام خواهد داد. \r\n\r\n نوربخش افزود: سازمان تامین اجتماعی حکم دیوان عدالت اداری را اجرا خواهد کرد و کسانی نیز که امسال بازنشسته می شوند نباید در این زمینه نگرانی داشته باشند چرا که جهت گیری ما این است که تمام کارکنانی که قبلا از اضافه کار آنها کسر شده است و کسانی که تا به امروز پرداختی داشته اند، این مبالغ به آنان داده می شود. \r\n\r\n 10 بیمارستان با برند میلاد در کشور ایجاد می شود \r\n مدیرعامل سازمان تامین اجتماعی با اشاره به ازدحام جمعیت و مراجعه کنندگان در بیمارستان میلاد تهران گفت: امیدواریک بتوانیم 10 بیمارستان با برند میلاد در شهرهای مختلف کشور احداث کنیم. \r\n\r\n نوربخش با بیان اینکه با احداث این تعداد بیمارستان می توانند به صورت یک حلقه با همدیگر کار کنند، افزود: در حال یک برندسازی در این زمینه هستیم و اکنون بیمارستان میلاد 2 در کرمان احداث شده که قرار است در دهه فجر به صورت رسمی مورد بهره برداری قرار گیرد. \r\n\r\n وی ادامه داد: همچنین قرار است نمونه این بیمارستان با برند بیمارستان میلاد تا سه ماه آینده نیز در بیرجند به بهره برداری برسد. \r\n\r\n مراجعه ماهانه 120 هزار نفر به بیمارستان میلاد تهران \r\n نوربخش با بیان اینکه بیمارستان میلاد روزانه شاهد حضور پنج هزار و 500 مراجعه کننده تنها به بخش کلینیک های این بیمارستان است، افزود: به طور متوسط ماهانه 120 هزار نفر به این کلینیک ها در بیمارستان میلاد تهران مراجعه می کنند که این رقم به غیر از تعداد افراد بستری شده در پاراکلینیک های این بیمارستان است. \r\n\r\n وی تصریح کرد: بیمارستان میلاد چون یکی از بیمارستان های ملکی این سازمان است به غیر از خدمات پروتز همه خدماتش رایگان است. \r\n\r\n نوربخش با بیان اینکه باید بیمارستان میلاد به عنوان حلقه ارجاعی بیماران باشد، اظهار داشت: با توجه به اینکه خدمات تخصصی و فوق تخصصی در این بیمارستان به مراجعه کنندگان ارائه می شود، باید بیماران ارجاعی به این بیمارستان انتقال داده شود. \r\n\r\n پنج بیمارستان تامین اجتماعی در حال بازسازی کامل است \r\n مدیرعامل سازمان تامین اجتماعی از بازسازی کامل پنج بیمارستان از 10 بیمارستان این سازمان خبر داد و گفت: بیمارستان های فیاض بخش، هدایت، آیت الله کاشانی، معیری و لواسانی در حال بازسازی کامل است. \r\n\r\n افتتاح 36 پروژه عمرانی تامین اجتماعی در دهه فجر \r\n مدیرعامل سازمان تامین اجتماعی از افتتاح 36 پروژه عمرانی این سازمان در ایام دهه مبارک فجر خبر داد و گفت: به مناسبت سی و ششمین سال پیروزی انقلاب اسلامی تعداد 36 پروژه به بهره برداری می رسد. \r\n\r\n نوربخش افزود: این پروژه ها شامل واحدهای درمانی، بیمه ای و رفاهی است که مهمترین طرح افتتاحی این سازمان در دهه فجر، بیمارستان پیامبر اعظم (ص) به عنوان بیمارستان میلاد 2 با 300 تخت در کرمان و بیمارستان زابل است. \r\n\r\n اخبارا جتماعی - ایرنا
7,شرایط درخواست مستمری بازنشستگی \r\n خبرگزاری ایسنا: پرداخت مستمری بازنشستگی و تامین شرایط زندگی مناسب برای بیمه شدگان، به هنگام بازنشستگی، یکی از کارکردهای اصلی نظام بیمه تامین اجتماعی است به نحوی که، درقبال دریافت حق بیمه در دوران اشتغال بیمه شدگان، مسئولیت پرداخت مستمری به همراه تامین و ارائه خدمات درمانی به آنان و خانواده هایشان را در دوران بازنشستگی برعهده می گیرد. \r\n\r\n شرایط لازم برای در خواست مستمری بازنشستگی به شرح زیر است: \r\n\r\n بیمه شدگانی که به سن قانونی بازنشستگی (60 سال تمام برای مردان و 55 سال تمام برای زنان) می رسند، در صورتیکه حداقل سابقه پرداخت حق بیمه مقرر در سن یاد شده را دارا باشند، می توانند تقاضای بازنشستگی کنند. حداقل سابقه پرداخت حق بیمه تا سال 81، ده سال تمام بود، پس از آن با گذشت هر سال، یک سال به این سابقه اضافه می شود تا به بیست سال تمام برسد. به طوری که از سال 87 تا 88 حداقل سابقه پرداخت حق بیمه 17 سال و از88 تا 89 ، 18 سال خواهد بود. \r\n\r\n چند نکته مهم: \r\n\r\n - در صورتی که بیمه شده 30 سال تمام سابقه پرداخت حق بیمه داشته باشد، حداقل سن بازنشستگی برای مردان 50 سال و برای زنان 45 سال تمام خواهد بود. \r\n\r\n - درصورتی که بیمه شده (مرد یا زن ) دارای 35 سال تمام سابقه پرداخت حق بیمه باشد، بدون شرط سنی می تواند درخواست بازنشستگی کند. \r\n\r\n -زنان بیمه شده با 20 سال سابقه پرداخت حق بیمه و 42 سال سن، مشروط بر اینکه بهنگام ارائه درخواست بازنشستگی یا ترک کار در کارگاههای مشمول قانون کار اشتغال باشند، می توانند متقاضی بهره مندی ازمزایای بازنشستگی شوند. \r\n\r\n - درخواست بازنشستگی به عهده بیمه شده است و کارفرما نمی تواند بیمه شده را وادار به بازنشسته شدن کند یا از سازمان تأمین اجتماعی بخواهد که بیمه شده را بازنشسته کند، مگر در مواردی که بیمه شده مرد دارای 65 سال تمام و بیمه شده زن دارای 60 سال تمام یا بیشتر از آن بوده و حداقل سابقه قابل قبول را نیز در تاریخ بازنشستگی داشته باشد. تنها در اینصورت است که کارفرما می تواند بازنشستگی بیمه شده را از سازمان تأمین اجتماعی درخواست کند. \r\n\r\n لازم به ذکر است مقررات و ضوابط دیگری در خصوص بازنشستگی در مشاغل سخت وزیان آور، جانبازان و آزادگان، پیش از موعد کارکنان دولت و... وجود دارد که متقاضیان جهت کسب اطلاعات دقیق تر می توانند به آخرین شعبه محل بیمه پردازی خود مراجعه کنند. \r\n\r\n روش محاسبه میزان مستمری بازنشستگی \r\n\r\n میزان مستمری بازنشستگی عبارت است از یک سی ام متوسط مزد یا حقوق بیمه شده ضربدرسنوات پرداخت حق بیمه مشروط برآن که از 35/30 (سی وپنج و سی ام) متوسط مزد یا حقوق تجاوز نکند. \r\n\r\n منظور از متوسط مزد یا حقوق بیمه شده ، مجموع مزد یا حقوق بیمه شده که براساس آن حق بیمه پرداخت شده ظرف آخرین دوسال پرداخت حق بیمه تقسیم بر عدد24 است. \r\n\r\n مدارک لازم برای ارائه درخواست بازنشستگی \r\n\r\n - اصل وتصویر تمام صفحات شناسنامه بیمه شده \r\n\r\n - اصل وتصویر کارت ملی \r\n\r\n - فرم تکمیل شده در خواست بازنشستگی (دریافت فرم ) \r\n\r\n -اصل وتصویرصفحات شناسنامه افراد تحت تکفل \r\n\r\n - اصل و تصویر کارت ملی افراد تحت تکفل \r\n\r\n - اصل وتصویر سند ازدواج
7,"به این شرط شما را بازنشسته می کنند \r\n معاون فنی و درآمد سازمان تامین اجتماعی به اعلام آخرین آمار از میزان بازنشستگی افراد تحت مشاغل سخت و زیان آور پرداخت و گفت: اگر فردی تصور می کند کار سخت و زیا ن آور دارد بعد از اتمام 20 سال کار، مدارک و ادله خود را به کمیته مشاغل سخت و زیان آور در استان محل سکونتش ارائه دهد. محمدحسن زدا در گفت وگویی، با اعلام اینکه تا به امروز 200 هزار نفر در قالب کمیته مشاغل سخت و زیان آور بازنشسته شده اند اظهار کرد: یکی از افراد تحت پوشش تامین اجتماعی اخیرا با 37 سال سن بازنشسته شده است. تا کنون دو نفر را داریم که بر خلاف تمام قوانین و اصول بیمه گری در سطح جهان بازنشسته شده اند.وی افزود: بازنشسته کردن یک فرد در 37 سالگی، یک اقدام حمایتی است و نه بیمه ای.معاون فنی و درآمد سازمان تامین اجتماعی با بیان اینکه مشاغل سخت و زیا ن آور مشاغلی هستند که متصدی آن به دلیل قرار گرفتن در معرض آسیب های جسمی و روحی زودتر مستهلک می شود گفت: قانون گذار برای جلوگیری از استهلاک زودرس یک انسان، قانون بازنشستگی در کارهای سخت و زیان آور را وضع کرده است. بر این اساس اگر شخصی 20 سال متوالی یا 25 سال متناوب در مشاغل سخت و زیان آور کار کرد، می تواند بدون شرط سنی بازنشسته شود.زدا درباره چگونگی احراز سخت و زیان آور بودن یک شغل عنوان کرد: یک کمیته فنی متشکل از پنج نماینده از وزارت تعاون، کارگران، کارفرمایان، تأمین اجتماعی و وزارت بهداشت این درخواست ها را مورد بررسی قرار می دهند.وی افزود: بنابراین اگر فردی تصور می کند کار سخت و زیا ن آور دارد بعد از اتمام 20 سال کار، مدارک و ادله خود را به این کمیته در استان محل سکونتش ارائه دهد. پس از بررسی های لازم و تایید زیان آور بودن آن شغل، پرونده بیمه شده به تأمین اجتماعی می آید تا مستمری برای وی وصل شود. گردآوری "
7,3 عضو بیمار مرگ مغزی در کرمان اهدا شد \r\n به گزارش خبرگزاری فارس از کرمان به نقل از روابط عمومی دانشگاه علوم پزشکی کرمان، هماهنگ کننده پیوند اعضا در دانشگاه علوم پزشکی کرمان گفت: با اقدام خداپسندانه یک خانواده سه عضو فرد مرگ مغزی به بیماران نیازمند دریافت عضو اهدا شد. \r\n\r\n مجید گیلانی بیان داشت: در این اقدام دو کلیه و کبد یک مرد 50 ساله که دچار مرگ مغزی شده بود به بیماران نیازمند دریافت عضو اهدا شد. \r\n\r\n گیلانی افزود: عمل پیوند در شامگاه چهارم بهمن ماه و در مرکز آموزشی درمانی افضلی پور کرمان انجام و دو کلیه این بیمار به دو مرد و کبد نیز به یک زن پیوند زده شد. \r\n\r\n وی با قدردانی و تشکر از اقدام خداپسندانه این خانواده عنوان کرد: این خانواده با اهدای اعضای عزیز از دست رفته خود لبخند زندگی را به سه بیمار نیازمند هدیه کردند. \r\n\r\n انتهای پیام/2446/ب
7,آمار اهدای عضو در خوزستان پایین است \r\n به گزارش خبرنگار مهر، فرج الله خبیر شامگاه گذشته در مراسم جشن نفس، جشن زندگی در اهواز اظهار کرد: افرادی هستند به دلیل مشکلات قلبی، کلیوی و حتی ریه کیفیت زندگی خود را از دست داده اند و علاوه بر اینکه دچار دردهای جانفرسا شده اند، هزینه های زیادی را متوجه جامعه کرده اند. \r\n\r\n وی گفت: جهان بینی قرآنی یک فرد را به مثابه کلیت مردم در نظر می گیرد. در قرآن آمده است که اگر یک فرد را بکشید یعنی همه مردم را کشته اید و اگر به یک نفر حیات ببخشید یعنی به همه مردم حیات بخشیده اید. \r\n\r\n خبیر تصریح کرد: طبق آمار از بین 150 مورد مرگ مغزی در خوزستان، تنها چهار مورد اهدا عضو صورت می پذیرد که این آمار بسیار پائین است و نمی تواند آمار خوبی برای ما باشد. \r\n\r\n وی با بیان اینکه اگر اهدای عضو از فرد سالم صورت گیرد؛ کیفیت زندگی فرد اهداکننده نیز از بین می رود، گفت: برخی با اعتقاد به اینکه ممکن است گیرنده عضو در زندگی آینده خود دچار خطا و گناه شود و عذاب آن به اهداکننده نیز برسد، از اهدای عضو جلوگیری می کنند ولی به این فکر نمی کنند که فرد بیمار رنج کشیده و دچار مشکلات زیادی شده است و قدر زندگی را بیشتر می داند، پس احتمال اینکه به سمت کار خیر و نیک برود، بیشتر است. \r\n\r\n معاون سیاسی اجتماعی استانداری خوزستان ادامه داد: باید این آداب و رسوم و فرهنگ غلط را در زندگی خود تغییر دهیم و از قدرت سازمانهای مردم نهاد در این زمینه خوب استفاده کنیم. مردم را به صحنه بیاوریم تا فرهنگ در جامعه تغییر کند و اهدا عضو به عنوان یک کار با ارزش در نظر گرفته شود. \r\n\r\n خبیر افزود: خوزستان از استانهای بزرگ کشور است پس باید خیران به صحنه بیایند تا امکانات بهتری برای اهدا عضو فراهم شود. در این زمینه حتی کسانی که پیوند عضو شده اند باید در صحنه کار خیر حضور داشته باشند. \r\n\r\n معاون سیاسی اجتماعی استانداری خوزستان در پایان خواستار بهره گیری از حضور مردم و سازمانهای مردم نهاد در جهت فرهنگسازی اهدا عضو شد.
7,اعضای 3 مرگ مغزی در کرمان اهدا شد \r\n به گزارش خبرگزاری فارس از کرمان به نقل از روابط عمومی دانشگاه علوم پزشکی کرمان، هماهنگ کننده پیوند اعضا در دانشگاه علوم پزشکی کرمان گفت: در هفته جاری سه نفر کرمانی در سانحه تصادف دچار مرگ مغزی شدند و خانواده مرحومه باقریان عضو عزیز از دست رفته خود را به بیمار نیازمند دریافت کلیه اهدا کردند. \r\n\r\n مجید گیلانی افزود: این مرحومه که حدود 51 سال سن داشت از کارکنان بازنشسته اتاق عمل بیمارستان امام رضا (ع) سیرجان بود که در هفته جاری دچار سانحه تصادف و مرگ مغزی شد. \r\n\r\n وی اضافه کرد: این مرحومه که 30 سال از عمر کاری خود را برای خدمت رسانی به مردم صرف کرد، با رفتن خود نیز نجات بخش زندگی یک نفر شد. \r\n\r\n هماهنگ کننده پیوند اعضا در دانشگاه علوم پزشکی کرمان گفت: همچنین در حادثه دیگری که در هفته جاری و در شهرستان جیرفت اتفاق افتاد، دختران دوقلوی خانواده سیفی دچار مرگ مغزی شدند. \r\n\r\n وی ادامه داد: خانواده سیفی در اقدامی خداپسندانه و درحالی که غم از دست دادن دو دختر جوان خود را داشتند، رضایت خود را برای اهدای عضو این دو خواهر 17 ساله اعلام کردند و یکی از این دو قلوها قبل از انجام اهدای عضو از دنیا رفت. \r\n\r\n وی اضافه کرد: اما دو کلیه و کبد یکی از این دو خواهر نجات بخش زندگی دو مرد 27 و 28 ساله و یک زن 30 ساله شد. \r\n\r\n گیلانی ضمن قدردانی از خانواده این بزرگواران از همکاری کارکنان بیمارستان امام رضا (ع) سیرجان و امام خمینی (ره) جیرفت قدردانی کرد. \r\n\r\n انتهای پیام/2446/ش
7,اهدای عضو، اهدای زندگی \r\n به گزارش خبرنگار باشگاه خبرنگاران شیراز؛ با رضایت خانواده جوان فارسی کلیه این جوان 25 ساله فارسی که دچار مرگ مغزی شده بود به بیمار کلیوی 26 ساله از شیراز اهدا شد. \r\n\r\n دیگر کلیه و پانکراس وی به بیمار کلیوی و دیابتی 21 ساله هدیه شد. \r\n\r\n همچنین کبد مرحوم به بیماران کبدی 5 ساله و 18 ساله اهدا شد. \r\n\r\n انتهای پیام/ب
7,کمک به زنده ماندن نفس آرزوی که تحقق یافت \r\n به گزارش خبرگزاری فارس از نوشهر، رنج و مصیبت از دست دادن فرزند آنقدر سخت و طاقت فرسا است که قامت استوار هر پدر و مادری را خمیده می کند و دل شان را می شکند. \r\n\r\n رخساره اسدالله پور دختری که تنها 28 بهار از عمرش گذشت و تنها کمتر از دو ماه دیگر مانده بود تا بهاری دیگر را ببیند و در پهن دشت باغ پر از گل های رنگارنگ و خوشبو و روح نواز بهار را در آغوش بگیرد ولی ترجیح داد تا جان ببخشد به زندگی کسانی که در انتظار دریافت عضو بودند. \r\n\r\n اما پدر و مادری که در اوج غم و ناراحتی از دست دادن فرزند جوان و دلبندشان، به فکر نجات جان فرزندان دیگر خانواده هایی باشند که در جای جای کشور و در کنج بیمارستان ها چشم در چشم فرزندشان، ذره ذره پرپر شدن عزیزان شان را به نظاره نشسته اند، کاری بسیار بزرگ و با عظمتی است. \r\n\r\n به سراغ خانواده زنده یاد رخساره اسدالله پور که با اهدای عضو بدن فرزندشان به بسیاری از افراد زندگی دوباره بخشیدند رفتیم و گفت وگویی انجام دایم که در زیر می خوانید. \r\n\r\n زلیخا قربانیان، مادر رخساره در گفت وگو با خبرنگار فارس با بیان اینکه افتخار می کنم اعضای بدن دخترم را به بیماران نیازمند اهدا کردم، اظهار داشت: تمام کسانی که عضو دریافت کردند الان بچه های من هستند و هیچ فرقی با بچه های من ندارند. \r\n\r\n وی با اشاره به اینکه احساس آرامش قلبی می کنم، افزود: وقتی دخترم دچار مرگ مغزی شد با قلب خودم صحبت کردم و گفتم باید یک کاری کنم و در نهایت تصمیم گرفتم تا اعضای بدن دخترم را اهدا کنم و البته این کار را فقط برای رضای خدا کردم. \r\n\r\n قربانیان اضافه کرد: بعد از اینکه تصمیم خودم را گرفتم، بلافاصله به پسرم فرهاد خبر دادم و موضوع را با وی در میان گذاشتم و بالاخره با رضایت کل اعضای خانواده اقدام به اهدای عضو بدن دخترم کردیم و الان احساس می کنم دخترم زنده است. \r\n\r\n این مادر داغدیده تصریح کرد: برای همه آنهایی که عضو فرزندم را دریافت کردند از صمیم قلب آرزوی تندرستی و خوشبختی در زندگی شان دارم. \r\n\r\n ناصر اسدالله پور پدر رخساره نیز در این باره گفت: وقتی دیدم دیگر دخترم در بین ما نخواهد بود پیش خودم گفتم دخترم که رفت پس باید در راه رضای خدا ثوابی کرد. \r\n\r\n این پدر داغدیده افزود: به خاطر خدا و به اتفاق خانواده تصمیم به اهدای عضو گرفتیم و از اینکه جان بسیاری از افراد نجات پیدا کرد خداوند را شکرگزار هستیم. \r\n\r\n در ادامه مهرداد یکی از فرزندان پسر این خانواده هم در گفت وگو با خبرگزاری فارس ، به خاطره ای از خواهرش اشاره کرد و گفت: چند ماه قبل در تلویزیون مراسمی با عنوان جشن نفس که درباره اهدا کنندگان و دریافت کنندگان عضو بودند را نشان می داد و خواهرم با دیدن این برنامه، آرزو کرد که روزی پس از مرگش بتوانند اعضای بدنش را اهدا کند و امروز او به آرزویش رسید. \r\n\r\n وی خاطرنشان کرد: تمام اعضای خانواده با رضایت کامل در همان لحظات اولیه که خواهرم دچار مرگ مغزی شده بود، به بیمارستان رفتیم و برای اهدا عضو بدن وی رضایت دادیم و مطمئنا خداوند نیز بی پاسخ نمی گذارد. \r\n\r\n فرهاد اسدالله پور یکی دیگر از فرزندان خانواده در گفت وگو با خبرگزاری فارس اضافه کرد: اوایل غروب بود و خواهرم مثل همیشه بر سر مزار خواهر بزرگ تر که او نیز چند سال قبل بر اثر سانحه تصادف جان به جان آفرین تسلیم کرده بود، رفت و فاتحه ای خواند و به سمت خانه بر می گشت که در کمربندی نوشهر دچار سانحه تصادف شد. \r\n\r\n وی خاطرنشان کرد: دوستانم از طریق تلفن به ما اطلاع دادند و من بلافاصله خود را به بیمارستان و بر بالین خواهرم رساندم. \r\n\r\n وی با قدردانی از زحمات و تلاش های پرسنل و کادر پزشکی بیمارستان شهید بهشتی نوشهر تصریح کرد: کادر پزشکی بیمارستان شهید بهشتی، خواهرم را به بخش آی سی یو منتقل و تلاش زیادی کردند تا او را احیا کنند اما قسمت این بود که وی دیگر در بین ما نباشد. \r\n\r\n اسدالله پور با بیان اینکه پزشکان مرگ مغزی خواهرم را اعلام و به ما پیشنهاد اهدای عضو کردند، گفت: اهدای عضو از آرزوها و خواسته های همیشگی خواهرم بود و همواره در زمان حیاتش با هم صحبت می کردیم و بسیار مشتاق بود تا پس از مرگش اعضای بدنش اهدا شود. \r\n\r\n وی عنوان کرد: روز دوم که خواهرم در حالت مرگ مغزی در بیمارستان بستری بود، کلیه های وی در حال تحلیل رفتن بودند و من برای اینکه کلیه های وی سالم باشد تا بتوانیم آن را اهدا کنیم به درخواست پزشکان برای تزریق آمپول مخصوصی که فقط در بیمارستان ها موجود است، به جست وجو پرداختم. \r\n\r\n وی اضافه کرد: با تهران رایزنی کردیم اما این آمپول پیدا نشد و در نهایت توانستیم در ساری آن را تهیه کنیم و آمپول ها با آژانس از ساری به نوشهر رسید و خوشبختانه کلیه های خواهرم سالم ماند و اهدا شد. \r\n\r\n اسدالله پور افزود: روزی که باید خواهرم را برای انجام عمل جراحی مخصوص اهدای عضو به تهران منتقل م کردند به اتفاق خانواده به بیمارستان رفتیم و از او خداحافظی کردیم. \r\n\r\n وی تصریح کرد: قلب، کلیه ها، لوزالمعده، قرنیه چشم ها، کبد، بافت ها و نسوج به بیماران نیازمند اهدا شد. \r\n\r\n این برادر داغدیده بیان داشت: از دست دادن خواهر ناراحت کننده است، اما فرهنگ سازی برای نجات جان انسان ها خیلی مهم است و اکنون خوشحال هستیم که به خیلی از انسان ها زندگی دوباره بخشیده شد و مطمئنا روح خواهرم هم از اینکه به آرزویش به خاطر اهدای عضو رسید، شاد است. \r\n\r\n وی با بیان اینکه کمک به دیگران و از غم و غصه رهایی بخشیدن دیگران برای خواهرم خیلی مهم بود، به خاطره ای از رخساره اشاره کرد و گفت: روزی عکس فرد بیماری را در یکی از سایت های اینترنتی دیده بود که برای دریافت پیوند مغز استخوان نیاز به گروه خونی مورد نظرشان داشتند و خواهرم خیلی دوست داشت به این فرد بیمار کمک کند و البته تلاش زیادی هم کرد ولی به نتیجه نرسید و از این بابت خیلی ناراحت بود. \r\n\r\n به گزارش فارس، زنده یاد رخساره اسداله پور 28 ساله و کارشناس مترجمی زبان انگلیسی بود. \r\n\r\n انتهای پیام/86019/ن40
7,شهرداری لاهیجان در نمایشگاه دستاوردهای شهرداری کشور شرکت می کند... \r\n پایگاه خبری روابط عمومی شهرداری ها - \r\n\r\n شهردار لاهیجان از حضور شهرداری لاهیجان در نمایشگاه جامع مدیریت شهری و دستاوردهای شهرداری های سراسر کشور در تهران خبرداد. \r\n به گزارش روابط عمومی شهرداری لاهیجان، سعید آگشته گفت: نمایشگاه جامع مدیریت شهری و دستاوردهای شهرداری های کشور طی روزهای 2تا5 اسفند ماه با حضور شهرداری های سراسر کشور و سازمان های وابسته ، شرکت های خصوصی و…در محل دائمی نمایشگاه های بین المللی تهران برپا می شود. \r\n وی گفت: شهرداری لاهیجان به منظور ارائه اقدامات و عملکرد خود و معرفی جاذبه های گردشگری و فرصت های سرمایه گذاری این شهر، در این نمایشگاه شرکت می کند. \r\n شهردار لاهیجان از هموطنان عزیز دعوت نمود از غرفه شهرداری لاهیجان (غرفه 8) واقع در سالن 15-14 بازدید به عمل آورند.
7,نبود درآمد مهم ترین چالش شهرداری شادگان است \r\n حسن مزبانی پور امروز در گفت وگو با خبرنگار فارس در شادگان اظهار کرد: یکی از مهم ترین مشکلات شهرداری شادگان نبود درآمد پایدار است که این امر سبب شده که حتی شهرداری در پرداخت حقوق کارکنان خود دچار مشکل شود. \r\n\r\n وی افزود:نبود درآمد پایدار، نداشتن کارخانه و ناتوانی مردم در کمک به شهرداری مشکلات زیادی برای شهرداری ایجاد کرده است. \r\n\r\n سرپرست شهرداری شادگان ادامه داد: مسائل مالی و نداشتن درآمد پایدار از مشکلات اصلی شهرداری شادگان است و با رکود ساخت و ساز، پروانه های ساخت کمتری صادر می شود که این مورد نیز در کاهش درآمد شهرداری تاثیر داشته است. \r\n\r\n وی تصریح کرد: آلودگی محیط زیست و حق آلایندگی نیز از مطالبات عمومی شورای اسلامی شهر و شهرداری شادگان است که تاکنون حقوق مردم در این زمینه پرداخت نشده است. \r\n\r\n مزبانی پور در پایان اضافه کرد: شهرداری شادگان برای پرداخت بخشی از حقوق کارکان این شهرداری نیازمند کمک و مساعدت مسئولان شهرستان و استان است. \r\n\r\n انتهای پیام/72018/ی
7,آماده سازی شهر شادگان برای استقبال از میهمانان نوروزی \r\n حسن مزبانی پور امروز در گفت و گو با خبرنگار فارس در شادگان، با اشاره به آغاز نظافت شهر به مناسبت در پیش بودن سال نو، اظهار کرد: زیباسازی شهر و رنگ آمیزی جداول و تعمیر مبلمان شهری، روشنایی معابر و پارک ها و تفرجگاه ها از اولویت های کاری این شهرداری است. \r\n\r\n وی همچنین به ساماندهی ورودی های شهر شادگان در آستانه سال نو اشاره کرد و افزود: فضاسازی شهر به ویژه گلکاری میادین توسط شهرداری در روزهای پایانی سال افزایش می یابد. \r\n\r\n سرپرست شهرداری شادگان در ادامه با بیان اینکه ستاد نوروزی هر ساله با هدف بررسی اقدامات و هماهنگی هر چه بیشتر واحدهای شهرداری برای انجام فعالیت های مختلف جهت استقبال از نوروز و سال جدید در شهرداری شادگان برگزار می شود، تصریح کرد: امسال نیز این نشست برگزار خواهد شد تا با اجرای فعالیت های مختلف، شهری زیبا که در شأن و خور شهروندان و مسافران نوروزی باشد، به آن ها هدیه دهیم. \r\n\r\n مزبانی پور در پایان، لکه گیری و آسفالت معابر را یکی از اولویت های اصلی شهرداری شادگان برای استقبال از نوروز امسال عنوان کرد و گفت: حوزه خدمات شهری و عمران نیز آمادگی دارند برای رفع مشکل لکه گیری معابر همکاری های لازم را با مناطق داشته باشند. \r\n\r\n انتهای پیام/72018/ر10
7,شهرداری قزوین به دنبال جذب گردشگر و رونق اقتصادی شهر است \r\n ناصر گنجی، معاون سرمایه گذاری و مشارکت شهرداری قزوین گفت: شهرداری قزوین با احداث پروژه های سرمایه گذاری متعدد به دنبال جذب گردشگر و رونق اقتصادی برای توسعه شهر است. \r\n\r\n به گزارش ایلنا از قزوین؛ گنجی در آئین افتتاح و کلنگ زنی 6 پروژه مهم و شاخص شهرداری قزوین با اعتبار 215میلیارد و 728میلیون و 62هزار ریال که با حضور مسوولان استانی و شهری برگزار شد، افزود: افتتاح پروژه های سرمایه گذاری با مشارکت شهرداری نشان می دهد که مدیریت شهری به موضوع جذب سرمایه گذار برای توسعه شهر قزوین اهمیت قائل است و در این زمینه مصمم است. \r\n\r\n وی بیان کرد: جذب سرمایه گذار برای توسعه شهر قزوین یکی از مهم ترین راه های برون رفت از تکیه به درآمدهای حاصل از ساخت و ساز است. \r\n\r\n گنجی بیان کرد: شهرداری قزوین تلاش دارد در همه زمینه ها برای ارائه خدمات مطلوب به شهروندان سرمایه گذار جذب کند. \r\n معاون شهردار ادامه داد: مرمت بناهای تاریخی شهر قزوین و احداث پروژه های خدماتی و رفاهی توسط شهرداری قزوین نشان می دهد که به دنبال جذب گردشگر است تا اقتصاد گردشگری در این شهر رونق پیدا کند. \r\n\r\n این مقام مسوول با اشاره به اجرای پروژه های سرمایه گذاری متعدد در شهر قزوین بیان کرد: شهرداری قزوین به دنبال اوج شکوفایی شهر قزوین مانند دوره صفویه است. \r\n\r\n پایان پیام
7,شهرداری رفع سد معبر را از خود شروع کند \r\n این روزها بنرهای متعددی در خصوص مشکلات سد معبر در سطح شهر به چشم می خورد، چیزی که متاسفانه توسط خود شهرداری رعایت نشده است چون که مرکز علمی کاربردی شهرداری واقع در میدان فرهنگشهر با حصارکشی، پیاده رو را که حق شهروندان است به تملک و انحصار خود در آورده است و شهروندان مجبورند از سواره رو تردد کنند. امیداست که شهرداری پاسخگو باشد. \r\n
7,تبریز با پاکسازی شهر به استقبال سال نو می رود \r\n معاونت خدمات شهری شهرداری تبریز به مناسبت استقبال از سال نو،، طرح ضربتی پاکسازی شهر را اجرا می کند. \r\n\r\n به گزارش خبرنگار ایلنا معاون خدمات شهری شهرداری تبریز، امروز با اعلام این مطلب در جمع خبرنگاران گفت: در راستای ارتقاء کمی و کیفی فعالیت های حوزه های زیر مجموعه معاونت خدمات شهری و اجرائی کلانشهر تبریز، همچنین با هدف ارائه خدمات بهینه جهت رفاه حال شهروندان و با عنایت به نزدیک شدن سال جدید و لزوم پاکیزگی، طراوت و شادابی مضاعف شهر، حوزه های معاونت خدمات شهری و اجرائی مناطق دهگانه شهرداری، اقدام به اجرای طرح ضربتی پاکسازی اساسی کرده اند. \r\n\r\n محمد رضا قربانیان تبریزی، افزود: این طرح، تا دهم اسفندماه در سطح شهر اجرا می شود که امید است با تداوم چنین طرح هایی همواره شاهد شهری پاک و تمیز باشیم. \r\n\r\n وی، در پایان از عموم شهروندان به دلیل مشارکت آنان در تمیز نگه داشتن شهر و همکاری با عوامل خدمات شهری شهرداری تبریز، قدردانی کرد و خواستار تداوم این همکاری در ایام نوروز شد. \r\n\r\n پایان پیام
7,لزوم حفظ و گسترش ارتباط مداوم و مستمر شهرداری با شهروندان... \r\n پایگاه خبری روابط عمومی شهرداری ها - \r\n\r\n ولی الله بیاتی در نشست بررسی مسائل و مشکلات شهرداری مناطق یک و پنج که با محوریت توجیه بودجه سال 1394 با حضور شهرداران و مدیران مناطق یک و پنج شهرداری قم برگزار شد؛ بر حفظ و گسترش ارتباط مداوم و مستمر شهرداری با شهروندان تأکید کرد. \r\n\r\n رئیس شورای اسلامی شهر قم در این جلسه ضمن تقدیر از عملکرد مناطق در ارائه خدمات مطلوب به شهروندان گفت: توفیق خدمت به خلق خدا نعمتی است بزرگ که برای شما خادمین شهر فراهم شده است. \r\n\r\n وی قرار گرفتن کشور در شرایط خاص اقتصادی و تحریم از سوی کشورهای غربی را یادآور شد و اضافه کرد: به پشتوانه مردم، با همدلی، همکاری و تعامل می توانیم از این شرایط عبور کنیم و مشکلات را حل کرده و تحریم ها را خنثی کنیم. \r\n\r\n بیاتی در ادامه ،کار در شهرداری قم را بسیار سخت و طاغت فرسا و در عین حال مهم و قابل توجه دانست و اذعان داشت: کار و فعالیت در مجموعه شهرداری و مدیریت شهری بایستی بدون کمترین مشکل و کاستی صورت پذیرد تا مانع از بروز برخی مشکلات در روند انجام امور گردد. \r\n\r\n وی لزوم برقرای، حفظ و گسترش ارتباط مستمر و مداوم با شهروندان را یادآور شد و گفت: با تلاش و کوشش باید بتوانیم رابطه صمیمانه بین مردم و شهرداری را پر رنگ تر کنیم و دیدگاه منفی برخی افراد به فعالیت های شهرداری را از ذهن ها پاک کنیم. \r\n\r\n رئیس شورای اسلامی شهر قم در ادامه خاطر نشان کرد: کارمندانی که به صورت مستقیم با مردم در ارتباط هستند بایستی ضمن آموزش های مداوم به صورت مستمر با شهروندان تعامل داشته و از نقطه نظرات آنان استفاده نمایند. \r\n\r\n بیاتی همچنین در خصوص بودجه و مسائل درآمدی و هزینه های مالی شهرداری مناطق گفت: شهرداری قم پتانسیل مناسبی را برای کسب درآمد دارد و با نگاه به این مهم، بودجه ای مناسب و قابل توجه برای سال جدید درنظر گرفته شده است و بایستی در تحقق آن در تمامی زمینه ها بکوشیم. \r\n\r\n وی با اشاره به تشکیل ستاد عالی سرمایه گذاری در شهرداری قم از کارمندان شهرداری تقاضا کرد تا برای جذب سرمایه گذار در شهر از هیچ تلاشی فروگذار نکنند و مناطق نیز با تشکیل کمیسیون سرمایه گذاری در منطقه خود موارد سرمایه گذاری را مشخص و مورد بررسی قرار دهند. \r\n\r\n وی در پایان با اشاره به بیماری شهردار قم و بهبود وضعیت عمومی وی خاطرنشان کرد: شاهد هستیم که شهردار قم و مجموعه شهرداری قم با جان و دل برای عمران و آبادانی شهرمان می کوشند و در مسیر خدمت به شهر کریمه اهل بیت(ع)قدم برمی دارند که امیدواریم به زودی با حضور آقای دلبری شاهد ادامه روند رو به رشد خدمتگزاری به شهر و شهروندان محترم باشیم. \r\n\r\n mrchitsaz@qom.ir محمدرضا چیت ساز \r\n 1393/11/30 \r\n اداره کل روابط عمومی و بین الملل شهرداری قم
7,میدان میوه آزادی رشت متعلق به شهرداری است \r\n به گزارش خبرگزاری فارس از رشت، محمود باقری خطیبانی ظهر امروز در جمع اعضای شورای اسلامی شهر رشت با اشاره به درگیری فیزیکی اتفاق افتاده در میدان میوه آزادی این شهر، اظهار کرد: طبق بررسی های به عمل آمده متوجه شدیم که حدود 12 سال یک ریال مطالبات و عوارض از این میدان توسط شهرداری رشت دریافت نشده است. \r\n\r\n وی با بیان اینکه شهرداری رشت برای جلوگیری از درگیری می توانست از اعضای شورا کمک گیرد، خاطرنشان کرد: شهرداری رشت می توانست از اعضای شورا و مورد وثوق و احترام شهروندان برای وساطت و میانجی گری استفاده کند. \r\n\r\n نایب رئیس شورای اسلامی شهر رشت با بیان اینکه باید هر چه سریع تر این درگیری خاتمه یابد، یادآور شد: حفظ حقوق شهروندان و حقوق شهرداری باید رعایت شود. \r\n\r\n به گزارش فارس، اعضای شورای شهر رشت به بررسی دفترچه عوارض و خدمات بهای شهرداری رشت پرداختند. \r\n\r\n انتهای پیام/ 84004
7,سیف الهی: اسکان مسافران نوروزی در 4 پارک کرمان/ چیدمان سفره های هفت سین در سطح شهر... \r\n پایگاه خبری روابط عمومی شهرداری ها - \r\n\r\n سرویس خبر : اداره ی روابط عمومی و اموربین الملل شهرداری کرمان \r\n\r\n مدیرعامل سازمان پارک ها و فضای سبز شهرداری کرمان از آماده سازی چهار پارک برای اسکان مسافران نوروزی در ایام نوروز امسال خبر داد. \r\n مهندس ایمان سیف الهی اظهار داشت : این سازمان آماده سازی و تجهیز پارک های شهید باهنر، مسافر، مادر و مجموعه جنگل قائم جهت اسکان مسافران نوروزی را آغاز کرده است. \r\n وی با بیان اینکه مسافران باید تنها در پارک های مذکور اقدام به نصب چادر مسافرتی کنند، گفت: شهرداری از خدمات دهی به مسافرانی که در پارک هایی غیر از پارک های مذکور اسکان یابند، معذور است. \r\n وی با بیان این که این سازمان طبق روال سال های گذشته، به چیدن تعدادی سفره هفت سین متنوع در نقاط مختلف شهر کرمان اقدام می کند، افزود:یک سفره ی هفت سین مقابل این سازمان در مجموعه جنگل قائم و هم چنین تعدادی سفره هفت سین در ابعادی کوچک تر در پارک های شهید مطهری، مادر و شهید باهنر و مجموعه حیات وحش نیز در نظر گرفته شده است. \r\n مدیرعامل سازمان پارک ها و فضای سبز شهرداری کرمان گفت: برای استقبال از نوروز ،تمام نقاط اصلی شهر برای گل کاری فصلی شناسایی شده و به زودی این نقاط گل کاری خواهد شد. \r\n سیف الهی اظهار داشت: هم چنین این سازمان عملیات گل آرایی اطراف سفره های هفت سین چیده شده در سطح شهر را انجام می دهد . \r\n وی خاطر نشان کرد : روشنایی کلیه پارک ها، بهسازی و مناسب سازی تمام سرویس های بهداشتی پارک ها که در دستور کار سازمان پارک ها و فضای سبز شهرداری کرمان قرار گرفته است ،تا آغاز سال جدید انجام می پذیرد.
7,دود خودروهای دودزا بر چشم مردم شهر تهران می رود \r\n رئیس ستاد محیط زیست و توسعه پایدار شهرداری تهران گفت:شهرداری و دولت به تنهایی نمی توانند مشکل آلودگی شهر تهران را حل کنند و شهروندان نیز باید در کنار آنان قرار گیرند. \r\n\r\n علی محمد شاعری، رئیس ستاد محیط زیست و توسعه پایدار شهرداری تهران در همایش پیاده روی به مناسبت گرامیداشت هفته هوای پاک به میزبانی منطقه 6 برگزار شد با بیان این مطلب گفت:امروز شهروندان به صورت داوطلبانه برای داشتن آسمان آبی و زمین پاک در این همایش شرکت کردند و اقدامات بسیار خوبی برای پاکسازی معابر انجام دادند.شاعری در ادامه با بیان این که ما در شهر تهران از تمام امکانات بهره مند هستیم اما هوای پاک و سالم نداریم، گفت:بنابراین فایده ای برای شهر تهران ندارد، زمانی که آسمان آبی و زمین پاک نداشته باشیم.وی با اشاره به این که روزی شهر تهران آبی رنگ بود، تصریح کرد: اما امروز این شهر به یک شهر خاکستری، پر از خودروهای دودزا تبدیل شده است که این عامل منجر به تشدید آلودگی هوا در شهر تهران شده است.رئیس ستاد محیط زیست و توسعه پایدار شهرداری تهران گفت:تولید روزانه 7500 تن زباله زیبنده کلانشهر تهران نیست.شاعری در ادامه با اشاره بر این که یکی از اقدامات مهم شهرداری تهران تفکیک زباله خشک و تر است ، گفت: باید رفتار و تفکرمان را در این زمینه تغییر دهیم.وی با اشاره به این که ما در شهر تهران نه آب فراوان و نه هوای سالم داریم، عنوان داشت:باید محیط زیست مان را در اولویت اول کارهای خود قرار دهیم.شاعری در بخشی دیگری از سخنان خود می گوید: شهر تهران نباید یک شهر آلوده در کشور باشد و این موضوع نتیجه رفتار و اقدامات خودمان است که منجر به آلودگی شهرمان شده است . وی با اشاره بر نقش خودروها در آلودگی هوای تهران گفت:خودروهای دودزایی در شهر تهران تردد می کنند که دودشان به چشم مردم می رود. \r\n\r\n رئیس ستاد محیط زیست و توسعه پایدار شهرداری تهران با تاکید بر این که همه ما باید دست در دست هم دهیم و با همکاری و همیاری یکدیگر شعار آسمان آبی و زمین پاک را عملی کنیم گفت:شهرداری و دولت به تنهایی نمی توانند مشکل آلودگی شهر تهران را حل کنند و شهروندان نیز باید در کنار آنان قرار گیرند. \r\n\r\n عظیم بابایی شهردار منطقه 6 نیز در این مراسم گفت: در هفته هوای پاک،عملیات پاکسازی به مدت 10 روز در منطقه 6 و مناطق دیگر تهران آغاز شده است.وی به رویکرد شهردار تهران در زمینه آسمان آبی و زمین پاک اشاره داشت و گفت:این موضوع باید در اولویت اول اقدامات شهرداری تهران قرار گیرد.ضمن این که در این زمینه نیز باید به شهروندان آموزش های لازم داده شود و فرهنگ سازی صورت گیرد.بابایی در ادامه با بیان این که اگر بتوانیم بحث آلودگی هوای تهران را با موفقیت پشت سر بگذاریم،این تجربه موفق را می توانیم به تمام کلانشهرهای دیگر نیز انتقال دهیم.وی در بخش دیگری از سخنان خود با بیان این که نفس کشیدن در سطح شهر تهران بسیار سخت است گفت: شهروندان نیز باید در بحث آلودگی هوای شهر تهران با شهرداری تهران همکاری های لازم را داشته باشند.گفتنی است این برنامه به میزبانی شهرداری منطقه 6 برگزار شد.
7,درآمدهای فروش تخلفات شهرداری مشهد با شیب ملایم کاهش می یابد \r\n علی اصغر نخعی راد امروز در گفت وگو با خبرنگار فارس در مشهد در ارتباط با تحقق درآمدهای پایدار در بودجه 94 شهرداری مشهد اظهار داشت: درصدد هستیم تا ظرفیت هایی که قانون برای بودجه پیش بینی کرده را محقق کنیم و امیدوارم فروش تخلفات ساختمانی با مصوبه اخیر شورای اسلامی شهر مشهد در سال آینده کاهش پیدا کند. \r\n\r\n وی افزود: با درآمد پایدار شهرداری مشهد می تواند از تخلفات ساختمانی بهره نبرد و جایگزین آن هم عوامل قانونی همچون عوارض است و البته رقم عوارض در حال حاضر بسیار جزئی است که سبب روند کند در این موضوع شده است. \r\n\r\n عضو کمیسیون برنامه و بودجه شهرداری مشهد بیان داشت: بحث فروش تخلفات ساختمانی و طبقه مازاد برای شهرداری مشهد مانند چاه نفت شده و شهرداری می تواند با رقم های بالایی تخلف را بفروشد. \r\n\r\n نخعی راد تصریح کرد: ما در سال گذشته سعی داشتیم درآمدهای پایدار را احیا کنیم البته به دنبال افزایش عوارض نبودیم و در مواردی که قانون اجازه عوارض را به ما داده این موضوع را گسترش دهیم؛ از طرف دیگر باید موارد اقتصادی را که معاونت اقتصادی شهرداری انجام دهد بازدهی بیشتری داشته باشد و در نهایت از این طریق بودجه شهرداری مشهد تامین شود. \r\n\r\n عضو شورای اسلامی شهر مشهد اظهار داشت: ما باید با یک شیب ملایم درآمدهای شهرداری مشهد را از محل فروش تخلفات کاهش دهیم و درصدد افزایش درآمدهای پایدار باشیم. \r\n\r\n انتهای پیام/3138/س20
7,افزایش 15 تا 20 درصدی کرایه مترو، تاکسی و اتوبوس در سال آینده \r\n عضو کمیسیون حمل و نقل شورای شهر تهران از افزایش 15 تا 20 درصدی نرخ کرایه مترو، تاکسی و اتوبوس خبر داد. \r\n\r\n اقبال شاکری با اشاره به مصوبات جلسه غیر علنی صبح شورای شهر گفت: بحث عمده جلسه امروز در مورد پیشنهاد افزایش کرایه تاکسی، اتوبوس و ... بود. \r\n\r\n وی با بیان اینکه اعضای شورای شهر با عدد پیشنهادی شهرداری تهران مبنی بر افزایش نرخ کرایه ها موافقت نکردند گفت: بر اساس مصوبات صبح امروز نرخ کرایه مترو، تاکسی و اتوبوس به صورت متوسط حداقل 15 و حداکثر 20 درصد افزایش می یابد. \r\n\r\n وی با بیان اینکه عوارض ورود به محدوده طرح ترافیک 30 درصد افزایش یافت، گفت: ورود به محدوده طرح ترافیک جزو حمل و نقل عمومی نیست و باید جریمه آن به قدری باشد که حالت بازدارندگی داشته باشد. \r\n\r\n رئیس کمیته عمران شورای شهر تهران همچنین در مورد نرخ کرایه نقدی اتوبوس ها نیز گفت: بر اساس مصوبه امروز، پرداخت نقدی اتوبوس ها 25 درصد بیشتر از پرداخت الکترونیکی است، چرا که تمامی اتوبوس ها به دستگاه کارت خوان مجهز بوده و باید در راستای تشویق مردم به استفاده از وسایل الکترونیکی، این اتفاق رخ دهد. \r\n\r\n شاکری افزود: در حال حاضر این مصوبه شورا برای تایید نهایی راهی فرمانداری تهران شده است.
7,مسافرانی که یک مو کندن از آنها غنیمت است \r\n به گزارش سایت پارسینه، نبود یک سیستم حمل و نقل عمومی جامع و در دسترس همگان در پایتخت و بسیاری کلان شهرهای دیگر موجب شده تا استفاده از تاکسی به راحت ترین راه برای حمل و نقل روزانه بسیاری از مردم تبدیل شود. \r\n البته در طول سال های گذشته گسترش شبکه مترو و اتوبوس های تندرو بویژه در پایتخت سبب شده بسیاری از کسانی که امکان استفاده از این وسایل نقلیه را دارند تاکسی را در اولویت چندم خود قرار دهند اما به هر حال جمعیت روزافزون پایتخت و عدم پوشش سراسری شبکه مترو و اتوبوس های تندرو همچنان می طلبد که تعداد زیادی از جمعیت شهرنشین مشتری ثابت انواع تاکسی ها باشند. \r\n اگر شلوغی شهر و ترافیک روزانه را نادیده بگیریم، تاکسی می تواند آرامش نسبی را برای طبقه متوسط جامعه بعد از کار روزانه فراهم کند. اما گاهی اوقات اوضاع نابسامان کرایه های تاکسی در شهر باعث مکدر شدن دوجانبه خاطر راننده و مسافر می شود. \r\n اگر مسافر ثابت یک خط تاکسی باشید شاید مشکل چندانی پیدا نکنید و غیر از سالی دو سه بار افزایش قیمت کرایه تاکسی و عدم تطبیق کرایه دریافتی با کرایه مصوب چسبانده شده روی شیشه، به نرخ هر روزه کرایه تاکسی تان عادت کنید اما مشکل جایی است که مسافر تاکسی های گذری باشید، تاکسی های به اصطلاح گردشی یا اتومبیل های شخصی که به مسافرکشی در سطح شهر مشغولند؛ اینجاست که ضابطه ای برای تعیین قیمت کرایه تاکسی وجود ندارد. \r\n البته برخی تاکسی دارها در هر شرایطی منصفانه عمل می کنند و مسافران شان با رضایت کامل از تاکسی آنها پیاده می شوند اما در این میان تاکسی هایی هم در سطح شهر تردد می کنند که به مسافران شان به چشم خرس هایی نگاه می کنند که یک مو کندن از آنها غنیمت است. \r\n حتما همه شما هم در گذر روزانه تان از سطح شهر شاهد دعواهای تاکسیران ها و مسافران تاکسی بر سر کرایه بوده اید؛ اغلب این دعواها هم ناشی از نبود ضابطه مشخص و در نتیجه عدم تفاهم بر سر نرخ کرایه تاکسی است. \r\n زمانی دستگاه تاکسی متر در تاکسی های سطح شهر برای تعیین نرخ عادلانه کرایه تاکسی نصب شد، اگر از این موضوع بگذریم که این وسیله چقدر توانست نرخ کرایه تاکسی را ضابطه مند کند اما حالا تاکسی متر به وسیله ای تزیینی و بی کاربرد تبدیل شده و گاهی تاکسیرانانی که مسافران دربست سوار می کنند از این وسیله برای راضی کردن مسافر به دادن کرایه بالاتر استفاده می کنند. یعنی مسافر تاکسی ترجیح می دهد در مقابل این پیشنهاد راننده که نرخ کرایه را با تاکسی متر حساب کند، بپذیرد که همان ابتدا کرایه مشخصی را با راننده توافق کند. \r\n البته همه مشکلات مربوط به تاکسی ها در این مقال نمی گنجد و نباید از انصاف به دور بود که برخی رانندگان تاکسی با اخلاق خوششان با مسافران و برخورد منصفانه در مورد کرایه تاکسی ها کام مسافر را شیرین می کنند اما به هر حال نابسامانی های کرایه تاکسی در شهرها معضلی است که اگر چاره ای برای آن پیدا نشود تنش های روزانه شهری هم تمامی نخواهد داشت. \r\n به امید روزی که هیچ راننده تاکسی کرایه خارج از عرف از مسافر دریافت نکند و مسافرانش را برای یافتن مسافر دربستی در هوای سرد و بارانی رها نکند.
7,آیا شاخ غول ترافیک شکستنی ست؟ \r\n هستی دفتری؛ \r\n\r\n هیچ روزی نیست که من یا شما در راه محل کار یا بازگشت به خانه، پایمان مدام روی کلاچ و ترمز و گاز نباشد، و یا در تاکسی ها و اتوبوس ها، حجم عظیمی از ماشین ها را در رقابتی عجیب نبینیم. یکی از پدیده های دنیای مدرن، ارمغان پیشرفت ماشین ها، و البته راه های طولانی، ترافیک است. افزایش کمی ماشین های سواری، اگر چه قابل افتخار است و نشان از نوعی پیشرفت اقتصادی و بهتر شدن سیستم حمل و نقل کشور دارد، اما با وجود تغییر نکردن و افزایش نیافتن راه ها آنطور که نیاز است، به ترافیک های طولانی در شهرهای بزرگ ما منجر می شود. نه فقط کوچه ها و خیابان ها، حتی بزرگراه های طویل که باید مانند کمربندی های بزرگی نقاط دور شهر را به هم وصل کند، مملو از ماشین هایی است که همسفر کلافگی و خستگی جسمی و روحی زیادی خواهند بود. اکنون حتی در شهرهای کوچک نیز شهروندان، ساعت هایی در شبانه روز را در ترافیک می گذرانند. علاوه بر هدر رفتن زمان، و خستگی زیاد، ترافیک منجر به افزایش تصاعدی آلودگی هوا و آلودگی صوتی است، چنانچه باید بدانید که تهران از نظر آلودگی صوتی بالاترین درجه را در جهان صاحب است. زندگی در چنین شرایطی گرچه به آن عادت کرده ایم، در بلند مدت اثرات ناخوشایندی بر تمام ابعاد سلامت یک جامعه خواهد گذاشت. \r\n\r\n با یک روز ماندن در ترافیک با چشم های باز، اتفاقات جالبی را مشاهده می کنید. یک راننده تاکسی می گوید: صبح ها مسیری که کمتر از 15 کیلومتر است، با ترافیک بیشتر از 1 ساعت به وقت نیاز دارد و 1 ساعت هم در بازگشت، اما بعد از این 2 ساعت کم کم ترافیک کم می شود. \r\n\r\n غروب ها اما وضعیت بدتر است، اکبر آقا می گوید: حدود 4 ساعت طول می کشد تا ترافیک رفته رفته رو به کاهش بگذارد. از ساعت 4 ترافیک شروع می شود، و در حالت خوب از ساعت 8 کم می شود. این تازه مربوط به روزهای آفتابی است، خدا رحم کند روزی که باران یا برف ببارد. عجیب نیست، کافی است از چند نفری که از اطراف شما زندگی می کنند پرس و جو کنید. اگر محل کار شما اطراف خانه تان باشد بسیار خوش شانس هستید. چون هر مسیر 10 کیلومتری، در ساعات اوج ترافیکی، بیش از 40 دقیقه زمان خواهد برد. \r\n\r\n اکثر ماشین های سواری تک سرنشین هستند، همیشه عجله دارند، بوق می زنند و برای یک متر جلوتر رفتن راه یکدیگر را سد می کنند. اتوبوس ها از مسیر خودشان ذره ای عقب نمی کشند، و خدا نگه دارشان باشد، راننده های اتوبوس ها طوری رانندگی می کنند که یقین بدانید اگر به ماشینی برخورد کنند قطعا خسارتی سنگین به جا می ماند، ماشین های سواری هم هر جایی که پیدا کنند به مسیر اتوبوس ها وارد می شوند. دیگر بماند وضعیت آمبولانس ها و ماشین های آتش نشانی و دیگر ماشین های اورژانسی، که چقدر طول می کشد در این ترافیک به مقصد برسند. \r\n\r\n حمل و نقل عمومی \r\n\r\n صد البته استفاده از وسایل نقلیه عمومی، به ویژه مترو، و اتوبوس های بی.آر.تی، تاثیر قابل توجهی در روند ترافیک خواهد گذاشت. مسیرهای طولانی با مترو در زمان بسیار کمتر طی خواهند شد و علاوه بر این به ترافیک و آلودگی منجر نمی شود. اما استفاده از وسایل حمل و نقل عمومی، باید از جهاتی برای مردم به صرفه باشد. می دانید مفهوم این جمله چیست؟ منظور تنها هزینه کمتر نیست، منظور داشتن خدماتی با کیفیت و با کمترین اتلاف وقت و بهترین دسترسی به این سیستم است. \r\n\r\n پیشتر، محمدباقر قالیباف شهردار تهران در مراسم بهره برداری از 88 واگن جدید مترو گفت بود: در حال حاضر یک هزار و 200 واگن مترو داریم اما زیر ساخت ها به گونه ای است که می توانیم یک هزار و 200 واگن دیگر به مترو اضافه و روزانه 7 میلیون مسافر جا به جا کنیم. روند ما نسبت به گذشته در حوزه حمل و نقل عمومی قابل قبول است هرچند نباید قانع باشیم، اما نباید گذشته را هم فراموش کنیم؛ مترو روزی کار خود را با حدود 350 هزار نفر آغاز کرد اما در حال حاضر به مرز سه و نیم میلیون نفر جابجایی در روز رسیده ایم این آمار بسیار خوشحال کننده است. \r\n\r\n آمار دقیق درباره وضعیت ترافیکی کلان شهرهای دیگر به جز پایتخت در دسترس نیست. اما با چند بار گپ و گفتگو با سایر هموطنان، می فهمید که نه تنها این وضعیت در کلان شهرها بهتر از پایتخت نیست، بلکه امکانات تدبیر شده برای بسیاری از آنها محدودتر از تهران است. \r\n\r\n اما وضعیت اتوبوس و تاکسی ها هنوز طبق طرح جامع حمل و نقل پیش نمی رود. به دقایق ساعت های پیک ترافیک روز به روز افزوده می شود. با این همه، میل به استفاده از اتوبوس به جای ماشین شخصی زیاد نیست. پیش از این منتظر بودیم با افزایش قیمت سوخت، اندکی از این میل به تنها بودن در ماشین شخصی کاسته شود، اما چنین نشد. با آغاز مهر بیش از 6 ماه اول سال شاهد ترافیک خواهیم بود. \r\n\r\n تشکری هاشمی معاون شهردار تهران، در آغاز مهر گفته بود: مشکل اصلی این است که فاصله معناداری بین ساعت آغاز به کار مراکز آموزشی و اداره ها وجود ندارد. به همین علت، حجم چشمگیری از سفرها در زمانی محدود صورت می گیرد و حمل و نقل عمومی بیش از یکبار در این ساعات پیک نمی تواند به شهروندان خدمات رسانی کند؛ از این رو، می بایست مسئولان با تغییر ساعت آغاز به کار قشرهای مختلف و ایجاد فاصله معنادار میان سفرها به کاهش رفت و آمدها و راهبندان در شهر کمک کنند. \r\n\r\n در طرح جامع حمل و نقل و ترافیک، سهم حمل و نقل عمومی 75 درصد اعلام شده که سهم قطار شهری 30، اتوبوس 22 و تاکسی 15درصد عنوان شده است. همچنین جهت اجرایی شدن طرح جامع حمل و نقل و ترافیک، ساخت 370 کیلومتر قطار شهری تا سال 1404 در شهر تهران پیش بینی شده است. تا سال 1404 جهت توسعه ناوگان حمل و نقل عمومی باید 5 هزار اتوبوس، 1500 دستگاه مینی بوس و 9 هزار ون به مجموع ناوگان افزوده شود. جهت روان سازی ترافیک معابر شهر تهران در افق 1404 نیز باید 115 کیلومتر بزرگراه، 97 کیلومتر رمپ و لوپ و 12 کیلومتر شریان اصلی ساخته شود. \r\n\r\n قوانین رانندگی \r\n\r\n بخشی از ترافیک را می توان از چشم قوانین رانندگی، یا بهتر بگوییم از چشم قانون گریزان دید! در گوشه و کنار قوانین رانندگی در کشورمان نقص هایی به چشم می خورد، به ویژه در زمینه نصب علائم رانندگی. با این همه عدم رعایت قوانین رانندگی توسط شهروندان، مهمترین عامل تصادفات و ترافیک های سنگین است. اگر شما یک فرد قانون مدار باشید، یکبار که از پل تازه تاسیس صدر تهران بگذرید، دیگر میلی به رفت و آمد از راه های دیگر ندارید، هر چند که پل هم در ساعاتی با ترافیک سنگین مواجه باشد. چرا؟! چون در جای جای این پل دوربین های کنترل ترافیک و دوربین های سنجش سرعت وجود دارد، که در صورت تخلف فلش های روشن شان شما را جریمه خواهد کرد! به همین دلیل، همه با خونسردی، محتاط و با سرعت مجاز رانندگی می کنند، همه بین خطوط هستند و به شهروندانی قانون مدار تبدیل می شوند! شاید اندکی نازیبا به نظر برسد، اما گویا راهی جز جریمه های سنگین برای بی قانونی ها، منجر به رعایت آنها نخواهد شد. از جمله مهمترین تخلفات رانندگی که منجر به ترافیک می شود ترمز های نا به جا، پارک دوبله در کنار خیابان، دور زدن در چهارراه هایی که چراغ سبز ویژه برای دور زدن ندارند، رفتن به سمت خروجی های بزرگراه ها از سمت چپ کمتر از 5 تا 10 کیلومتر مانده به خروجی، به عقب حرکت کردن در مسیر، حرکت مخالف در خیابان های یک طرفه، آب گرفتگی خیابان ها در روزهای بارانی، سبقت های غیر قانونی، سرعت غیر مجاز که به تصادف می انجامد، و از همه مهمتر! عدم وجود پارکینگ های مناسب در مکان های پر رفت و آمد است. \r\n\r\n راه حل های ترافیک \r\n\r\n عوامل و علت های ایجاد ترافیک، فهرست بلند بالایی خواهد داشت، که حذف همه آنها تنها به دست مسئولین انجام پذیر نخواهد بود. بخشی از آن ها به عهده سازمان های مربوطه، بخشی به جامعه و بخشی به تک تک اعضای جامعه بر می گردد. در مورد آن بخش دولتی، تخصیص بودجه مناسب، داشتن مدیریت بهینه و برنامه های مدیریتی و سامان بخشیدن به روند ایجاد تغییرات، نظارت مستقیم سازمان های راهنمایی و رانندگی، شهرداری، راه سازی به نظر الزامی است. که هر کدام از این سازمان ها با ارتقاء کیفی فعالیت های خود به کمک رسانه ها می توانند بخشی از مشکل ترافیک را حل کنند. از جمله: بهبود بخشیدن وضعیت راه های شهری، عریض کردن خیابان ها و کوچه ها، بهبود وضعیت سیستم حمل و نقل، توسعه کمی و کیفی وسایل حمل و نقل عمومی، اجرای طرح جامعه حمل و نقل و گسترش شبکه های هوشمند وIT در کنترل ترافیک. \r\n\r\n بخشی از مشکل عدم التزام به رعایت قوانین با آموزش صحیح حل می شود. ایجاد همدلی و حس مسئولیت در شهروندان، برای رعایت قوانین، و برای استفاده از وسایل حمل و نقل عمومی بسیار مهم است. در این زمینه باید تبلیغات و آموزش های بیشتری صورت گیرد. جلب توجه مردم به سمت اثرات این پدیده مخل آسایش، و همینطور تفهیم این موضوع که همکاری مردمی در حل این مسئله تا چه اندازه مشکل گشاست باید مد نظر اهالی رسانه و مسئولین مربوطه باشد. باید این را به مردم بگوییم تا بدانند که دیگر وقت آن تمام شده که خودخواه باشیم، دیگر وقت آن تمام شده که بگوییم حق من است پس حتی لحظه ای پا روی ترمز نمی گذارم تا ماشین کناری رد شود. همدلی لازم است برای رد شدن از مشکلاتی به این پیچیدگی. گذشت لازم است اگر جامعه ای سالم می خواهیم. وجدان لازم است، و البته مدارا. \r\n\r\n منبع: نشریه حدیث مهر استان همدان
7,تاکسی ها و میلیاردها کرایه اضافی \r\n کرایه تاکسی همیشه معضلی بوده که باعث جنگ و جدل دیرینه بین راننده، مسافر و تاکسیرانی می شود. از یک طرف تاکسیرانی نرخ هایی تعیین می کند که اصلا معلوم نیست آن را چطور باید گرد کرد یا اصلا برای چه باید تاکسیرانی چنین رقمی را تعیین کند؛ بعد از آن خود راننده از ظن خود مشخص کند که چقدر باید بگیرد و طبیعتا به نفع خود آن را گرد کند.مثلا همین نرخ کرایه ای که برای تاکسی های گردشی با عنوان ورودی تعیین می کنند، رویش نوشته است: ورودی 2341 ریال، یا به سادگی نوشته اند: 2222 ریال، یا هر مقدار دیگری که شما آن را دیده اید! بعد در کنار همین عدد نوشته اند که با 500 متر مسافت آزاد! معنی جمله این است: شما با پرداخت دو هزار و سیصد و چهل و یک ریال می توانید سوار تاکسی شوید و تا 500 متر از آن استفاده کنید و جابه جا شوید.این نرخ تاکسی را که مثال زدیم مصوب تابستان سال 91 است! یعنی آقا یا آقایانی که این قانون را تصویب کرده اند، هنوز فکر می کنند چیزی به اسم چهار تومان در پول رایج و رسمی کشور وجود دارد! هنوز فکر کرده اند با سکه های 25 تومانی و 50 تومانی می توان 34 تومان سوا کرد و به راننده پرداخت کرد! آن هم 25 تومانی و 50 تومانی هایی که خودشان به سختی گیر می آیند و البته در شرایطی که تراول های 100 هزارتومانی هم وارد چرخه پول شده است. شغلی به نام پول خردی! معضل نبود پول خرد چیزی است که مسافر و راننده را اسیر خودش کرده به گونه ای که وقتی تاکسیرانی کرایه را 650 تعیین می کند، به این فکر نمی کند که این پول های خرد باید چطور به دست مسافر و راننده برسد. همه گلایه دارند که در این نبود پول خرد این چه نوع کرایه ای است که برای تاکسی ها تعیین می کنند.در این زمان است که شغل جدیدی به وجود می آید به نام خرید و فروش پول خرد. افرادی که به جمع آوری این پول های خرد می پردازند و با فروختن آنها به راننده های تاکسی و اتوبوس، با قیمتی بالاتر از ارزش ریالی خود پول، برای خود کار و کاسبی راه می اندازند و راننده ها از این بابت که مجبور هستند بابت پول خرد هزینه کنند شاکی می شوند و برای همین همیشه به زمین و زمان بد و بیراه می گویند که چرا مردم پول خرد در جیبشان پیدا نمی شود. مثلا برای 5هزار تومان 200 تومانی باید 6هزار تومان و در مواقعی حتی بیشتر پرداخت کنند و قیمت 50 تومانی که بالاتر هم می رود و مبلغ 3 هزار تومان 50 تومانی تا 5 هزار تومان هم خرید و فروش شده است. در این زمان است که راننده اگر بخواهد 700 تومان بگیرد مسافر شاکی می شود و اگر بخواهد 600 تومان بگیرند راننده شاکی می شود که چرا باید کمتر از آنچه که تاکسیرانی تعیین کرده از مسافر دریافت کند؛ در حالی که روز به روز به گرانی ها و تورم اضافه می شود. البته بماند که معمولا مسافر بابت آن 50 تومان کوتاه می آید و عطای گرفتنش را به لقایش می بخشد. به ازای هر 100 متر 161 ریال! شاید برای شما هم در این چند وقته اتفاق افتاده باشد که در چند روز متولی برای طی کردن یک مسیر ثابت نرخ های متفاوتی به تاکسی ها پرداخت کرده باشید. یک نفر هزار تومان می گیرد یک نفر 700 تومان و نفر دیگر 500 تومان! آخر هم تکلیف مشخص نمی شود که قرار است بابت این مسیر ثابت چقدر پول پرداخت کنید.امسال نیز براساس لایحه شهرداری ورودیه تاکسی های گردشی برای مسافت آزاد 500 متر 370 تومان و پس از 500 متر تا 7 کیلومتر به ازای هر 100 متر 161 ریال به کرایه افزوده می شود.همچنین برای مسافت های بالای 7 کیلومتر به ازای هر 100 متر 135 ریال و در سرعت های کمتر از 15 کیلومتر بر ساعت برای هر دقیقه 96 ریال در نظر گرفته شده است. همین رند نبودن کرایه ها موجب می شود تا راننده آنطور که دلش می خواهد کرایه را گرد کند و از مسافر بگیرد و تنها دلیل برای این کار را گرانی و بالا بودن خرج ماشین و زندگی بداند. در صورتی که کسب درآمد به این طریق به هیچ عنوان نمی تواند درست باشد. مسافر هم به دلیل رند نبودن کرایه ها و مشغله فکری حوصله حساب و کتاب کردن ریال به ریال براساس میزان مسافت طی شده در زمان مشخص را ندارد و ترجیح می دهد هرآنچه را که راننده می گوید پرداخت کنند.یک میلیارد و 386 میلیون تومان در سال با یک تومان اضافه کرایه در جیب راننده تاکسی ها می رود!حالا از سوی دیگر به این قضیه نگاه کنیم! اینکه همین چند ریال ناقابل می تواند چه پول زیادی را به جیب راننده تاکسی ها روانه کند، بدون اینکه آب از آب تکان بخورد. حالا اینکه خرج و مخارج زیاد و گرانی ها چیزی در جیب راننده تاکسی ها نمی گذارد، بحث جدایی است، که به تورم و بالا بودن مخارج برمی گردد؛ اما باز هم دلیل نمی شود، بیشتر از نرخ تعیین شده از سوی تاکسیرانی، از جیب مردم به دخل راننده برود.بر اساس آمار و اطلاعات منتشر شده از سوی شرکت مطالعات جامع حمل و نقل و ترافیک تهران، بیش از 24 درصد از کل سفرهای شهری در پایتخت با تاکسی انجام می شود، این رقم در آمار این شرکت سه میلیون و 850 هزار سفر برآورد شده است. یعنی هر روز سه میلیون بار در تهران پول کرایه تاکسی پرداخت می شود. حالا فرض کنید هر بار فقط یک تومان کرایه اضافی رد و بدل شود! فقط یک تومان! آن وقت هر روز سه میلیون و 850 هزار تومان از پول مردم از راه غیر حلال و غیرقانونی وارد چرخه گرش مالی شهر می شود! این عدد در ماه می شود 115 میلیون 500 هزار تومان و در سال می شود یک میلیارد و 386 میلیون تومان! یادتان هست که فرض ما فقط برای یک تومان کرایه اضافه بود! نه صد تومان و 200 تومان و 300 تومان! این وضعیت تنها در شهر تهران محاسبه شده است؛ حالا حساب کنید اگر برای هر استان اینگونه محاسبه و جمع شود در کل کشور چندین میلیاردتومان کرایه اضافی رد و بدل می شود؟
7,ورود 10 هزار تاکسی هیبریدی به تهران \r\n قائم مقام معاونت حمل و نقل و ترافیک شهرداری تهران با بیان اینکه دو مدل از خودروهای هیبریدی مجوز ورود به کشور را اخذ کرده اند گفت: امیدواریم تا پایان سال شاهد ورود اولین سری تاکسی های پاک هیبریدی به ناوگان حمل و نقل عمومی پایتخت باشیم.حجت الله بهروز افزود: مانع اصلی ورودی تاکسی های هیبریدی به ناوگان این بود که هیچ خودروی هیبریدی ای در لیست وارادات خودرو به کشور وجود نداشت که اخیرا دو نوع مدل از این خودروها در لیست واردات قرار گرفته و امیدواریم مدل های دیگر نیز مورد تایید قرار گیرد و زمینه ورود این خودروهای پاک به کشور فراهم شود.وی ادامه داد: این موضوع نوید خوبی است برای سرمایه گذاران تا بتوانند نسبت به همکاری و مشارکت برای ورود تاکسی های هیبریدی به تهران اقدام کنند.قائم مقام معاونت حمل و نقل و ترافیک شهرداری تهران خاطرنشان کرد: پس از فراخوانی که داده شد، حدود 13 شرکت برای ورود تاکسی های مدرن و استاندارد هیبریدی به تهران اعلام آمادگی کردند و ما نیز به دنبال آن هستیم که شرایط ورود این تاکسی ها را تسهیل کنیم.بهروز با بیان اینکه موضوع کمک شهرداری به سرمایه گذاران بخش خصوصی برای تحقق این مهم نیز با جدیت دنبال می شود گفت:اگر ثبت سفارش هرچه سریعتر توسط شرکت ها انجام شود امید است که بتوانیم تا آخر سال شاهد ورود اولین سری تاکسی های هیبریدی به ناوگان باشیم.وی با بیان اینکه ورود 10 هزار تاکسی هیبریدی به ناوگان در دستور کار است گفت: خودروهای هیبریدی آلایندگی بسیار کم و در حد صفر دارند. از همین رو مدیریت شهری تهران در تلاش است تا تاکسی ها و اتوبوس های پاک را در شهر فعال کند.قائم مقام معاونت حمل و نقل و ترافیک تاکید کرد: در این راستا توسعه سامانه اتوبوس های برقی و افزایش اتوبوس های هیبریدی در شهر نیز در دستور کار قرار دارد.وی با تاکید براینکه همزمان با ارتقا کیفیت ناوگان و ورود تاکسی ها و اتوبوس های پاک باید خروج خودروهای فرسوده نیز با جدیت دنبال شود گفت: خوشبختانه با اقدامات خوبی که اخیرا صورت گرفته شاهد ارتقا کیفیت بنزین و گازوئیل در کشور بوده ایم اما مادامی که حتی بهترین نوع سوخت در خودروهای فرسوده به کارگیری شود بازهم شاهد آلودگی هوا خواهیم بود و نمی توانیم این معضل را از سر راه برداریم.
7,دعوای کرایه؛ چالشی که تمامی ندارد \r\n خیلی از این دعواها براحتی آب خوردن اتفاق می افتد. مثلا کافی است راننده یا مسافر، پول خرد نداشته باشد، آن وقت است که اگر یکی از طرفین کوتاه نیاید و از حقش نگذرد، در آن صورت دعوا و مشاجره بالا بگیرد. \r\n\r\n جالب است اگر از هر طرف دعوا بپرسید، هر یک حق را به خودشان می دهند. از یک طرف مسافر می گوید چون راننده کارش همین بوده و مسئول مسافرکشی است، بنابراین باید برای راه افتادن کارش همیشه پول خرد داشته باشد. پای حرف راننده ها هم که بنشینید، آنها معتقدند چون کرایه هر مسیری از قبل معلوم شده، بنابراین وظیفه مسافر است که قبل از سوار شدن، کرایه دقیق مسیر را در جیبش داشته باشد. \r\n\r\n به همین دلیل شاید بی حساب و کتاب نباشد اگر بگوییم دعوا بر سر پول خرد کرایه، مثل داستان پیدایش اولیه مرغ یا تخم مرغ است که نمی شود به آن جواب قطعی داد. یعنی از هر طرف که به موضوع نگاه کنید، هم حق با راننده است و هم حق با مسافر. \r\n\r\n اما جنجال کرایه ها فقط به معضل پول خرد ختم نمی شود. چون در کشور ما سیستم تاکسیمتر جا نیفتاده است و از طرف دیگر هم خیلی از مسافرکش های شخصی کار تاکسی ها را انجام می دهند، در نتیجه بسیاری از مسیرهای تاکسی خور نرخ کرایه دقیقی ندارد. \r\n\r\n به این ترتیب این که راننده برای مسیری که نرخ مشخصی برایش تعیین نشده چه مقدار کرایه بگیرد، کاملا به انصاف و وجدان راننده بستگی دارد، که این موضوع عاملی است برای بروز دعوا و کشمکش میان راننده و مسافر. \r\n\r\n در این جنجال های کرایه ای، راننده خودش را برحق می داند که نرخ بیشتری از مسافر نگرفته است و از آن سمت هم مسافر حس می کند راننده می خواهد او را با گرفتن کرایه بیشتر تلکه کند. \r\n\r\n راننده ها در این وضعیت معمولا مسافر را به ناآگاهی از نرخ واقعی کرایه مسیر متهم می کنند یا به دلایل مختلفی مثل ترافیک خیابان، تاریک بودن مسیر، رفتن به محدوده های خارج از شهر، دور بودن مسیر، جاده های غیراستاندارد و ده ها دلیل دیگر تلاش می کنند به مسافر القا کنند کرایه بیشتری از او نگرفته اند. \r\n\r\n اما واقعیت این است که تا وقتی نرخ دقیق کرایه های تاکسی در هر مسیری مشخص نشده و همچنین راننده های شخصی ساماندهی نشود، درگیری های قدیمی بر سر کرایه تاکسی هر روز تکرار می شود. \r\n\r\n کارت تاکسی؛ راه حلی امروزی \r\n\r\n بندرت پیش می آید کسی بر سر کرایه اتوبوس های عمومی مثل اتوبوس های تندرو و دیگر اتوبوس های درونشهری با راننده درگیر شود. دلیل این موضوع هم خیلی واضح است، زیرا وقتی نرخ کرایه اتوبوس ها دقیقا معلوم است و مسافر می تواند با استفاده از کارت اتوبوس، کرایه اش را بدون دردسر پرداخت کند، دیگر بهانه ای برای درگیری بر سر کرایه باقی نمی ماند. \r\n\r\n حالا اگر شبیه همین وضعیت برای تاکسی ها هم ایجاد شود، آن وقت خیلی از کدورت ها بین راننده و مسافر از بین می رود. \r\n\r\n استفاده از کارت اعتباری که بشود در تاکسی های عمومی استفاده کرد، رونق دادن تاکسیمترها در معابر شهری، نظارت مستمر بر کار راننده های شخصی و مدیریت کردن آنها، روش های ساده ای است که در بسیاری از کشورها جواب داده و از حجم تنش ها بین راننده تاکسی و مسافر کاسته است. \r\n\r\n ولی در کشور ما این موضوع چندان جدی گرفته نمی شود. به طور مثال، سال هاست بحث توسعه تاکسیمترها با کندی پیش می رود و آن گونه که از ظاهر کار برمی آید، نباید انتظار داشت در سال های آینده هم تحول جدی در این حوزه اتفاق بیفتد. \r\n\r\n پیشتر نیز مدیرعامل اتحادیه تاکسیرانی های کشور درباره همین مشکل به جام جم گفته بود: سامانه مدیریت هوشمند برای ناوگان تاکسیرانی کشور شامل تاکسیمتر، GPS (موقعیت یاب جغرافیایی)، پرداخت الکترونیک با نصب دستگاه داخل تاکسی ها، دادن پرینت مسافت و کرایه محاسبه شده به مسافر و موارد دیگر است، اما نصب این سامانه بر هر تاکسی 1.5 میلیون تومان هزینه دارد، آن هم در حالی که کمترین بودجه تخصیصی در شهرداری ها به ناوگان تاکسیرانی تعلق می گیرد. \r\n\r\n حتی قرار بود در این سامانه، کرایه ها با کارت اعتباری و دستگاه شتاب بانکی پرداخت شود تا مشکل پول خرد نیز برطرف شود. \r\n\r\n اما تاکنون این سامانه هوشمند به دلیل نبود حمایت های مالی دولت و شهرداری بر زمین مانده و دورنمای امیدوارکننده ای نیز برای آن متصور نیست. \r\n\r\n همچنین نمی شود با زور و اجبار و بدون حمایت مالی از راننده ها توقع داشت برای کاهش تنش های کرایه ای از جیب خودشان این سامانه را خریداری و در تاکسی هایشان نصب کنند. \r\n\r\n از آنجا که دولت و شهرداری به عنوان نهادهای خدمتگزار وظیفه دارند در راستای رفع تنش های زندگی شهری اقدام کنند و تسهیلات شهروندی را به عموم مردم ارائه دهند، جای دوری نمی رود که حداقل برای آرامش خاطر راننده و مسافر، بخشی از بودجه های شهری به موضوع ساماندهی تاکسی های عمومی اختصاص یابد.
7,جاده چالوس از ساعت 18 یکطرفه می شود/ ترافیک روان در سایر جاده های کشور \r\n سرهنگ محمدحسین حمیدی رئیس پلیس راه کشور در گفت وگو با خبرنگار انتظامی خبرگزاری فارس در مورد آخرین وضعیت جوی و ترافیکی جاده های کشور اظهار داشت: بارندگی را در بخشی از جاده های کشور شاهدیم و به طور کلی می توان گفت ترافیکی عادی و روان در کلیه مسیرها جاری است. \r\n\r\n رئیس پلیس راه راهور ناجا تصریح کرد: مسیر کرج به سمت چالوس از ساعت 15 اعمال محدودیت می شود تا در نهایت از ساعت 18 از چالوس محدوده دزبن به سمت تهران یک طرفه شود؛ البته این اعمال محدودیت با اعلام مأموران محلی راه و با توجه به وضعیت ترافیک اتخاذ خواهد شد. \r\n\r\n این مقام پلیس راهنمایی و رانندگی به رانندگان توصیه کرد که قبل از حرکت و تردد در مسیرهای کشور از شرایط جوی و ترافیکی جاده ها با دو شماره تلفن 88255555 و 120 در تهران مطلع شده و برای تردد در مسیرهای کوهستانی و گردنه ها حتماً به تجهیزات زمستانی مجهز بوده و زنجیر چرخ را به همراه داشته باشند. \r\n\r\n وی خاطرنشان کرد: مأموران پلیس راه در جاده های کشور حضور داشته و شرایط ترافیکی را تسهیل خواهند کرد. \r\n\r\n انتهای پیام/
7,جو آرام و ترافیک روان در جاده های کشور/ انسداد 3 محور \r\n سرهنگ صمد اسفندیاری جانشین پلیس راه در گفت وگو با خبرنگار انتظامی خبرگزاری فارس در مورد آخرین وضعیت جوی و ترافیکی جاده های کشور اظهار داشت: هم اکنون کلیه محورهای مواصلاتی کشور از جوی آرام و ترافیکی روان برخوردار هستند. \r\n\r\n جانشین پلیس راه تصریح کرد: محورهای قم به گرمسار، شمشک به دیزین و پونل به خلخال تا اطلاع ثانوی مسدود است. \r\n\r\n انتهای پیام/
7,"شرح وظایف کمیته حمل ونقل ، ترافیک و خدمات جاده ای در نوروز 94 اعلام شد \r\n جمشید پیرا افزود: جاده های استان کردستان در توسعه گردشگری نقش مهمی ایفامی کند که در این رابطه کمیته حمل و نقل، ترافیک و خدمات جاده ای با همکاری اداره کل راه و شهرسازی، اداره کل حمل و نقل و پایانه های استان کردستان، مدیریت فرودگاههای استان، سازمان تاکسیرانی ، سازمان اتوبوس رانی ، انجمنها و مجامع صنفی حمل و نقل درون شهری و برون شهری تشکیل شده و ظایفی برای این کمیته تعریف شده است. \r\n\r\n وی افزود: این وظایف شامل پیگیری در جهت توسعه ناوگان حمل و نقل جاده ای، آماده سازی ترمینالها برای استقبال از مسافران و گردشگران نوروزی ، پیش بینی ناوگان جهت جایگزینی خودرو های خراب و فرسوده و در راه مانده، هماهنگی در خصوص حمل کالاو مسافر ، آماده سازی فرودگاهای استان، هماهنگی در خصوص تامین روشنایی محور های مواصلاتی و جاده های منتهی به جاذبه های گردشگری، هماهنگی در خصوص رفع نواقص تابلوهای راهنمای مسیرو علائم راهنمایی و رانندگی و ترافیکی، اجرای طرح ایمنی وسایط نقلیه عمومی زمینی ، همکاری با کمیته آمار استان در خصوص ارسال تعداد مسافران، شناسایی نقاط حادثه خیزو نصب تابلوهای هشدار دهنده،پیش بینی جایگاه سوخت سیار، همکاری در زمینه اجرای همایش ها و جشنواره های مشترک فی مابین کمیته ها، همکاری در زمینه انجام بازدیدهای مشترک از امکانات و تسهیلات فراهم شده اعضای کمیته ، اجرای برنامه هاو سمینارهای آموزشی مشترک و همکاری در زمینه چاپ و انتشار اقلام تبلیغاتی ازاهم وظایف این کمیته می باشد./ \r\n\r\n پایان پیام "
7,ترافیک در آزاد راه تهران - کرج \r\n سرپرست مرکز فرماندهی و کنترل ترافیک پلیس راهور ناجا آخرین وضعیت جوی و ترافیکی جاده های کشور را تشریح کرد. \r\n\r\n سرهنگ نادر رحمانی درباره وضعیت جوی و ترافیکی جاده های کشور اظهار کرد: در حال حاضر برابر آخرین اخبار دریافتی از مراکز کنترل ترافیک، تنها در آزاد راه تهران- کرج، شاهد بار ترافیک صبحگاهی هستیم و در سایر محورها مشکل خاصی گزارش نشده است. \r\n\r\n وی با بیان اینکه ترافیک آزادراه تهران کرج نیز تا ساعتی دیگر رفع خواهد شد، در باره وضعیت جوی در جاده های کشور نیز اظهار کرد: در کلیه محورهای مواصلاتی جوی آرام حکمفرماست. \r\n\r\n سرپرست مرکز فرماندهی و کنترل ترافیک پلیس راهور ناجا اضافه کرد: رانندگان و مسافران باید توجه داشته باشند که تا 20 اسفندماه آزادراه مرزن آباد - چالوس به دلیل انجام پاره ای از مسائل عمرانی مسدود است و آنان می بایست از جاده قدیم مرزن آباد – چالوس برای رسیدن به مقصد استفاده کنند. \r\n\r\n رحمانی با اعلام شماره تلفن 88255555 و نیز تلفن سه رقمی 120 (برای تهران) از رانندگان و مسافران خواست برای اطلاع از آخرین وضعیت جوی و ترافیکی و نیز امدادرسانی به حوادث احتمالی با این شماره ها تماس بگیرند.
7,"تاکسی متر هنوز در تاکسی های اصفهان کارساز نیست! \r\n مسئولان و متولیان امر از حدود دو سال گذشته در راستای انجام اقدامات لازم و فراهم سازی زیر ساخت های مورد نیاز برای مجهز شدن تاکسی های اصفهان به تاکسی متر یا سامانه هوشمند تاکسیتلاش کرده اند و از حدود دو سال و نیم پیش تماممسئولان شهری عزمشان را جزم کردند تا تمام تاکسی های اصفهان به این سیستم مجهز شوند. در حدود یک سال و نیم پیش این تصمیم به مرحله اجرا رسید و تجهیز تاکسی های اصفهان به سامانه هوشمند تاکسی آغاز شد اما اجرای چنین تکنولوژی ای روی تاکسی های اصفهان نوعی نگرانی در مردممبنی بر افزایش کرایه هاایجاد کرد. \r\n\r\n *** \r\n\r\n کرایه تاکسی ها با استفاده از سامانه هوشمند تاکسی براساس مسافت و زمان طی شده محاسبه می شود که البته این نگرانی در زمان های پر ترافیک بی مورد نیست، چرا که نرخ کرایه تاکسی ها براساس محاسبه تاکسی متر در زمان ها و ساعات پر ترافیک روز افزایش می یابد.در شهر اصفهان 10 هزار و 300 دستگاه تاکسی پلاک قرمز تردد می کنند که تاکنون بیش از 5 هزار مورد از این تاکسی ها به سامانه هوشمند تاکسی مجهز شده اند و تاکسیرانی اصفهان اعلام کرده که تاکسی های دیگر نیز باید در آینده ای نزدیک به این سامانه هوشمند مجهز شوند. تجهیز داوطلبانهپس از مدتی به اجبار برای رانندگان تاکسی تبدیل شد و در حال حاضر رانندگان تاکسی در اصفهان مجبور به تجهیز تاکسی های خود به سامانه هوشمند تاکسی هستند که از لحاظ مالی مصایب بسیاری را به این قشر تحمیل کرده است. مدیرعامل سازمان تاکسی رانی شهرداری اصفهان می گوید: در حال حاضر حدود 50 درصد از تاکسی های پلاک قرمز فعال در سطح شهر اصفهان به سامانه تاکسی متر مجهز شده اند. حسن سقایی مجهز شدن تاکسی ها به تاکسی متر را یکی از اقدامات و برنامه های اجرایی مهم این سازمان دانسته و می افزاید: تاکنون تجهیز حدود 50 درصد از تاکسی های پلاک قرمز فعال در سطح شهر به سامانه تاکسی متر در اصفهان صورت گرفته است. وی با اشاره به اهمیت مجهز شدن تمام تاکسی های فعال در سطح شهر به سامانه تاکسی متر، ادامه می دهد: پول خرد یکی از مشکلات تاکسی رانان است که این مشکل با استفاده از سامانه تاکسی متر برطرف می شود و این موضوع یکی از مهم ترین مزایای استفاده از این سامانه است. \r\n\r\n مدیرعامل سازمان تاکسی رانی شهرداری اصفهان تاکید می کند: تمام رانندگان تاکسی که سامانه تاکسی متر روی تاکسی های آنها نصب شده است، ملزم به استفاده از این سامانه هستند و تعدادی بازرس نیز برای نظارت روی این موضوع در نظر گرفته شده و این افراد بازرسی های لازم را نسبت به استفاده یا عدم استفاده تاکسی رانان از این سامانه انجام می دهند. وی ادامه می دهد: بازرسان تاکسیرانی با رانندگان متخلف در این بخش برخورد می کنند امامردم نیز در زمان استفاده از تاکسی های دارای سامانه تاکسی متر ، باید استفاده از این سامانه را از رانندگان تاکسی مطالبه کنند. \r\n\r\n نصب سامانه هوشمند بر روی 5 هزار و 294 تاکسی \r\n\r\n تعدادی از رانندگانی که نسبت به تجهیز خودرو های خود به تاکسی متر اقدام نکرده اند، بالا بودن نرخ سود بانکی را یکی از دلایل این موضوع عنوان می کنند و تعدادی دیگر نیز می گویند که به دلیل بدهی به بانک، بانک نسبت به ارائه وام به آنها به منظور تجهیز خودرو های آنها به تاکسی متر خود داری می کند.این در حالی است که معاون حمل و نقل و ترافیک شهرداری اصفهان در گفت و گو با ""جوان"" می گوید: برای تشویق شهروندان بسته های اقساطی، قرض الحسنه و وام های 5 ساله در اختیار رانندگان قرار می گیرد تا نسبت به خرید سامانه و نصب آن اقدام نمایند. \r\n علیرضا صلواتی بیان می کند: بسته تشویقی دیگری نیز در نظر گرفته شده است تاشهروندانی که از اصفهان کارت استفاده می کنند کرایه کمتر و رانندگانی که از سامانه هوشمند استفاده نمایند کرایه بیشتری را دریافت نمایند و مابه التفاوت قیمت ها نیز از سوی شهرداری پرداخت شود. \r\n وی یکی از مهمترین اقدامات برای ایجاد شهر الکترونیک را راه اندازی سامانه هوشمند تاکسی دانسته و می گوید: از یک هزار و 320 تاکسی پلاک قرمز، 5 هزار و 880 دستگاه تاکسی برای نصب سامانه هوشمند ثبت نام کرده اند که تاکنون این سامانه بر روی 5 هزار و 294 تاکسی نصب شده است. معاون حمل و نقل و ترافیک شهرداری اصفهان می افزاید: بر اساس برنامه تا نیمه اول سال 94 تمامی تاکسی های شهر به سامانه هوشمند مجهز می شوند و در فازهای بعدی نصب سامانه بر روی سرویس های مدارس و آژانس ها اجرایی می شود. \r\n\r\n اصفهانی ها برای ترافیک شهر هزینه می پردازند! \r\n\r\n رفع مشکل پول خرد از چرخه پرداخت کرایه، کمک به سلامت و بهداشت تاکسیران و مسافران با حذف اسکناس، کاهش زمان پرداخت کرایه، کاهش اختلاف میان تاکسیران و مسافر در رابطه با مبلغ کرایه، مدیریت مسیر حرکت، انتخاب مسیر بهینه از طریق مسیریابی بر روی نقشه، امکان برنامه ریزی سفر و ارائه سرویس های بیشتر به شهروندان از دیگر مزایای استفاده از سیستم هوشمند تاکسی اعلام شده است. \r\n\r\n نکته قابل توجه اینجاست که با وجود نصب این سامانه بر تعدادی از تاکسی های شهر و ادامه تجهیز تاکسی های ناوگان به این سامانه، برخی از رانندگان تاکسی از این سامانه گلایه مندند و آن را زمینه ساز دریافت مالیات بیشتر از قشر راننده تاکسی می دانند و برخی دیگر نحوه محاسبه این سامانه را به ضرر رانندگان تاکسی و به نفع مسافران می دانند.یکی از رانندگان تاکسی شهر اصفهان با ابراز گلایه مندی از معضل ترافیک خیابان های اصفهان و تعداد روز افزون مسافربرهای شخصی در این کلان شهر، می گوید: اگر تبلیغات گسترده ای برای فرهنگ سازی سامانه هوشمند تاکسی های اصفهان چند ماه قبل از نصب این سامانه ها در سطح شهر انجام می شد، مردم با این سامانه آشنایی بهتری داشتند ؛ نه مثل اکنون که هرگاه مسافری این سامانه را مشاهده کند به تصور این که نرخ کرایه را بیشتر محاسبه می کند، سوار تاکسی نمی شود چرا که این سامانه در مواقع ترافیک یا ماندن تاکسی پشت چراغ قرمز نیز کرایه را محاسبه می کند و زمان محاسبه آن متوقف نمی شود.علی محمد هارونی می افزاید: حقیقت این است که با این سامانه نرخ کرایه تاکسی بسیار کمتر از وقتی که بر اساس کورس محاسبه می شد ، حساب می شود و برگ برنده نزد مسافر است.وی ادامه می دهد: زمانی که کارت بلیت در اتوبوس های شهری اصفهان راه اندازی شد ، فروشندگان بلیت به جای ارایه بلیت کاغذی ، کارت بلیت به مردم می فروختند اما اکنون با اصفهان کارت چه کسی می تواند مسافران تاکسی را ملزم به خرید این کارت ها کند. \r\n\r\n هارونی با اشاره به اینکه هزینه خرید و نصب سامانه هوشمند تاکسی گرچه با ارایه وام صورت گرفته اما پرداخت اقساط آن نیز برای رانندگان طاقت فرسا است، می گوید: در حال حاضر با بدبینی مسافران به این سامانه، استقبال آنها از مسافربران شخصی که سدی برای امرار معاش رانندگان تاکسی به شمار می روند، بیشتر شده است.انتقاد دیگر وی این است که نرخ پایه این سامانه برای محاسبه کرایه درون شهر با زمانی که مسافر را به صورت دربستی به نقطه ای در خارج از شهر جابه جا می کنیم تغییر نمی کند و از این رو مسافر دربستی خارج از محدوده شهر در واقع یک سوم کرایه واقعی را پرداخت می کند. \r\n\r\n ترافیک نباشد برد با مسافر است! \r\n\r\n سامانه هوشمند تاکسیرانی اصفهان سه وظیفه را پس از نصب در تاکسی بر عهده دارد که این وظایف شامل تعیین عادلانه میزان کرایه، پرداخت الکترونیکی کرایه و ارائه سرویس های الکترونیکی به شهروندانی است که در تاکسی قرار دارند.مدیر طرح سامانه هوشمند تاکسیرانی اصفهان در تفسیر چگونگی محاسبه کرایه توسط این سامانه می گوید: این سامانه به صورت عادلانه هزینه را محاسبه می کند چراکه اگر مسیری دارای ترافیک نباشد به نفع مسافر است، اما زمانی که مسیری دارای ترافیک باشد باید هزینه راننده و استهلاک آن محاسبه شود که این سامانه محاسبه می کند.فرهاد گلی یادآور می شود: هر 1400 متر یک کورس حساب می شود با نصب این سامانه مکانیزم محاسبه بر اساس کورس ها دقیق و عادلانه انجام می شود. \r\n\r\n مدیر طرح سامانه هوشمند تاکسیرانی اصفهان با اشاره به اینکه هزینه دریافتی از تاکسیرانان برای نصب این سامانه کمتر از هزینه تمام شده دستگاه است، اظهار می کند: جمع هزینه های پایانه پرداخت الکترونیکی، ام دی تی 7 اینچی، تابلوی سقفی و ماژول پاور بیش از دو میلیون تومان می باشد. مسؤولان سازمان مدیریت و نظارت بر تاکسیرانی شهرداری اصفهان معتقدند با نصب سامانه هوشمند تاکسی، نرخ کرایه به صورت هوشمند، دقیق و عادلانه و بر اساس مصوبات مراجع ذی صلاح تعیین می گردد، همچنین پرداخت الکترونیکی کرایه به مشکل پول خرد خاتمه می بخشد و مشکلات بهداشتی ناشی از انتقال پول را نیز برطرف می کند. از این رو استفاده از سامانه هوشمند تاکسی برای خودروهایی که به این دستگاه مجهز شده اند الزامی شد و سازمان تاکسیرانی اصفهان نیز صراحتا اعلام کرد که در صورت مشاهده خاموش بودن این سیستم بر اساس مقررات سازمان با رانندگان متخلف برخورد می کند."
7,از ممنوعیت ورود به طرح ترافیک تا ابطال کارت سوخت \r\n رئیس سازمان تاکسیرانی شهر تهران از آغاز طرح ضربتی برخورد با رانندگانی که فاقد کارنامه هوشمند هستند خبر داد.مظفر در گفت وگو با ایسنا،در مورد جزئیات اجرای طرح شهاب، گفت: از ابتدای سال جاری بحث تعویض کارنامه های سنتی و پروانه های قدیمی رانندگان تاکسی به کارنامه های هوشمند در دستور کار قرار گرفت.وی با بیان اینکه با استفاده از کارنامه های هوشمند امکان نظارت حداکثری بر فعالیت رانندگان تاکسی را به وجود می آورد گفت: با این حال کمتر از 10 درصد رانندگان تاکسی های شهر تهران از تعویض دفترچه های قدیمی خود به کارنامه های هوشمند امتناع کرده و بر همین اساس از ابتدای اسفندماه سال جاری با همکاری پلیس راهنمایی و رانندگی شهر تهران طرح ضربتی شهاب در راستای برخورد با این رانندگان تاکسی آغاز می شود.وی با بیان اینکه تاکسی های فاقد کارنامه های هوشمند توسط عوامل پلیس راهنمایی و رانندگی متوقف و بر روی آن ها اعمال قانون می شود گفت: چنانچه این افراد قبل از بهمن ماه نسبت به تعویض دفترچه های قدیمی اقدام نکنند، ورودشان به محدوده طرح ترافیک نیز ممنوع می شود. \r\n\r\n رییس سازمان تاکسیرانی شهرداری تهران با بیان اینکه این رانندگان توسط مرکز کنترل هوشمند سازمان تاکسیرانی شناسایی و مشخصات آن ها احصا شده است گفت: این تاکسی ها به محض ورود به محدوده طرح ترافیک مشخصات شان توسط دوربین ها، ثبت شده و جریمه می شوند.مظفر با تاکید بر این نکته که رانندگان دارای کارنامه های قدیمی حق ورود به محدوده طرح ترافیک را ندارند گفت: در گام بعدی کارت سوخت تاکسی های فاقد کارنامه هوشمند باطل شده و سهمیه بنزین مازاد آن ها قطع خواهد شد.وی همچنین از معرفی این رانندگان تاکسی به حراست سازمان تاکسیرانی خبر داد و گفت: حتی ممکن است این رانندگان از حق تاکسی خلع ید شوند.وی با بیان اینکه از ابتدای اسفند ماه طرح ضربتی شهاب در کلیه معابر شهر تهران اجرایی می شود، گفت: بر اساس برنامه ریزی های انجام شده برای کارنامه های هوشمند در مبادی ورودی پایانه های تاکسیرانی، دوربین ها و همچنین سیستم های RFID برای هر تاکسی نصب شده است که به محض ورود پلاک این خودرو کنترل و در جداول مخصوص اطلاعات آن ثبت و در پایان روز خودروهای فاقد فعالیت و غایب مشخص می شود و توسط سامانه پیامک اخطار برای این رانندگان ارسال می شود.وی همچنین از تجهیز خودروهای گشت تاکسیرانی به دستگاه های کارتخوان خبر داد و گفت: بر همین اساس کارنامه هوشمند راننده تاکسی متخلف توسط این دستگاه پردازش شده و امکان ثبت تخلفات رانندگان تاکسی به صورت میدانی، امکانپذیر خواهد بود.وی با بیان اینکه تمامی عملکرد رانندگان تاکسی و تخلفات شان در کارنامه هوشمند ثبت می شود، گفت: حتی شکایات مردمی که در سامانه 1888 در مورد تاکسی ها ثبت می شود، به صورت مکانیزه در کارنامه آن ها ذخیره می شود.مظفر با اشاره به اختصاص نمره منفی به رانندگان تاکسی گفت: در آیین نامه جدید علاوه بر اختصاص نمره منفی به رانندگان تاکسی به علت تخلف، بهای پرداخت خسارت نیز در نظر گرفته شده است و همچنین عملکرد مثبت تاکسیرانان در کارنامه آن ها قید خواهد شد.
7,ترافیک سنگین در کمربندی چالوس و جاده هراز/ ترافیک نیمه سنگین در جاده فیروزکوه \r\n سرهنگ نادر رحمانی سرپرست مرکز اطلاعات و کنترل ترافیک راهور ناجا در گفت وگو با خبرنگار انتظامی خبرگزاری فارس ، در مورد آخرین وضعیت ترافیکی جاده های شمالی کشور اظهار داشت: هم اکنون ترافیک در مسیر کرج چالوس از کمربندی چالوس تا مرزن آباد سنگین است؛ همچنین در محدوده مرزن آباد تا دزبن و از سیاه بیشه به سمت تونل کندوان نیمه سنگین گزارش شده است. \r\n\r\n سرپرست مرکز اطلاعات و کنترل ترافیک راهور ناجا تصریح کرد: در جاده هراز، محدوده تونل شماره یک، نارنجستان، پارک جنگلی آمل و سه راهی بلده نیز ترافیک سنگین است. \r\n\r\n این مقام ارشد راهنمایی و رانندگی ادامه داد: در محدوده های گزنک، پلور، سه راهی لاسم و پنجاب در جاده هراز ترافیک نیمه سنگین اعلام شده است. \r\n\r\n سرپرست مرکز اطلاعات و کنترل ترافیک راهور ناجا خاطرنشان کرد: در محدوده شیرگاه به سمت سوادکوه در جاده فیروزکوه ترافیک نیمه سنگین اعلام شده است. \r\n\r\n انتهای پیام/
7,افزایش کرایه تاکسی به بهانه روزهای پایانی سال غیرقانونی است \r\n به گزارش خبرنگار مهر، علیرضا صلواتی ظهر امروز در نشست خبری با خبرنگاران با بیان اینکه موضوع حمل و نقل و ترافیک دغدغه اصلی عموم شهروندان اصفهان است، اظهار داشت: در این راستا تمام فعالیت های شهرداری در بخش حمل و نقل و ترافیک در این راستا برنامه ریزی شده است. \r\n\r\n وی با اشاره به اینکه هم اکنون 250 روز از آغاز تصدی من در این سِمت می گذرد به ارائه عملکرد این مدت پرداخت و افزود: از ابتدای کار پنج برنامه در زمینه حمل و نقل شهری در دستور کار ما قرار گرفت. \r\n\r\n معاون حمل و نقل و ترافیک شهرداری اصفهان افزود: کاهش آلودگی هوا و زیست بهتر شهری در قالب آب، هوا و خاک، بهبود حمل و نقل عمومی، ارتقای فرهنگ شهروندی، حمل و نقل هوشمند و حمل و نقل غیر موتوری این محورها را تشکیل می دهند. \r\n\r\n وی با اشاره به اینکه مطابق نظر محیط زیست 70 درصد آلودگی هوا برعهده حمل و نقل شهری است، ابراز داشت: تلاش ما کاهش حمل و نقل شخصی از طریق بهبود سرویس های عمومی و بهبود فنی خودروها است که هر پنج سال یکبار باید معاینه فنی شوند. \r\n\r\n راه اندازی سه جایگاه سی ان جی تا پایان امسال \r\n\r\n صلواتی با اشاره به افزایش جایگاه های سی ان جی در سطح شهر بیان داشت: تا پایان سال سه و تا سال آینده پنج جایگاه سی ان جی در شهر اصفهان به این تعداد اضافه می شوند. \r\n\r\n وی با اشاره به اینکه تا پایان برنامه توسعه پنجم سهم حمل و نقل عمومی افزایش پیدا کند، گفت: بازسازی ناوگان اتوبوسرانی از جمله اقدامات در دست انجام است و بر این اساس از سال 93 تاکنون 30 دستگاه اتوبوس تحویل ناوگان شده و 20 عدد نیز در شرف تحویل است. \r\n\r\n معاون حمل و نقل و ترافیک شهرداری اصفهان با اشاره به قرارداد خرید 170 دستگاه جدید با زرین خودرو و ایران خودرو منعقد شده است که تا پایان خرداد سال آینده وارد چرخه می شود، ابراز داشت: اعتبار خرید اتوبوس برای سال دیگر دو برابر شده و به 100 میلیارد رسیده است و 10 میلیارد تومان نیز برای بازسازی و تعمیر پیش بینی شده است. \r\n\r\n نوسازی و بهسازی 40 درصد از اتوبوس های شهر اصفهان در سال 94 \r\n\r\n وی اضافه کرد: بنابراین در شرایطی که پنج سال است اتوبوس دولتی وارد چرخه حمل و نقل شهری اصفهان نشده تا سال آینده 40 درصد اتوبوس های شهری تعویض و بازسازی می شود. \r\n\r\n صلواتی با اشاره به اینکه 100 دستگاه اتوبوس امسال و 100 عدد تا سال آینده بازسازی می شود، گفت: تا سال آینده 100 دستگاه اتوبوس دو کابین و 40 اتوبوس تک کابین به ناوگان بی آر تی اضافه می شود. \r\n\r\n صلواتی با اشاره به رضایتمندی 85 درصدی مسافران از سامانه بی آرتی گفت: روزانه 110 تا 140 هزار مسافر در این خطوط جا به جا می شوند و رضایتمندی 85 درصدی مسافران را شاهد بوده ایم. \r\n\r\n راه اندازی سه خط جدید بی . آر. تی در سال آینده \r\n\r\n وی با اشاره به اینکه تا سال آینده سه خط بی آر تی جدید به این ناوگان اضافه می شود، گفت: خط دوم از جمهوری تا میدان آزادی، خط سوم ار دانشگاه آزاد اسلامی خوراسگان تا میدان امام علی (ع) و خط ششم از میدان قدس تا جمهوری راه اندازی می شود. \r\n\r\n معاون حمل و نقل و ترافیک شهرداری اصفهان با اشاره به راه اندازی 17 نمایشگر الکترونیکی زمان رسیدن اتوبوس به ایستگاه ها تا سال آینده گفت: همچنین راه اندازی سامانه هوشمند تاکسی در حال تکمیل است و از 10 هزار و 320 تاکسی، پنج هزار و 880 نفر در این طرح ثبت نام و پنج هزار و 294 عدد نصب کرده اند. \r\n\r\n وی اضافه کرد: امیدواریم در فاز دوم این طرح به زودی تاکسی های تلفنی مدارس و غیره در طرح قرار بگیرند. \r\n\r\n صلواتی بیان داشت: مهندسی ترافیک، اعمال قانون و آموزش سه ضلع مهم حمل و نقل است که بسیاری از ارگانها مدعی مسئولیت در زمینه آموزش هستند اما در واقع این بخش تاکنون نادیده گرفته شده است. \r\n\r\n وی با اشاره به اجرای برنامه های گسترده آموزش سازمان حمل و نقل و ترافیک در این زمینه خاطرنشان کرد: تفاهمنامه ای با آموزش و آموزش و پرورش امضا کرده ایم تا زنگ ترافیکی در مدارس داشته باشیم. \r\n\r\n معاون حمل و نقل و ترافیک شهرداری اصفهان تصریح کرد: تولیدات رسانه ای، حضور در شبکه های مجازی، بازی، انیمیشن، فیلم، کلیپ را دردستور کار قرار داریم و به صدا و سیما نیز صحبت هایی کرده ایم. \r\n\r\n وی با اشاره به راه اندازی باشگاه مجازی همیاران ترافیک و ارائه بحث های آموزشی در این زمینه افزود: همچنین نشست های ماهیانه ترافیک که در آن موضوعات تخصصی ترافیک شهری بررسی می شود شنبه های اول ماه برگزار می شود. \r\n\r\n تعبیه 128دوربین نظارت تصویری در خیابان های مرکزی شهر \r\n\r\n صلواتی با اشاره به محور حمل و نقل هوشمند ابراز داشت: تعبیه 128دوربین های نظارت تصویری یکی از این موارد است که تاکنون عدد با هدف نظارت بر ترافیک و اصلاح زمان بندی برای کاهش ترافیک و کمک به عبور ماشین هایی همچون، آمبولانس، آتش نشانی و غیره تعبیه شده است. \r\n\r\n وی با اشاره به تعبیه 26 دوربین ثبت تخلف در سطح شهر گفت: تا پایان سال تعداد دوربین های نظارت تصویری به 140 و ثبت ترافیک به 50 می رسد که این دوربین ها تاثیر خاصی در کاهش تصادفات و ترافیک دارد. \r\n\r\n معاون حمل و نقل و ترافیک شهرداری اصفهان تاکید کرد: به زودی ارتباط آنلاین با مرکز کنترل ترافیک خواهیم داشت و بدین شکل بلافاصله تخلف فرد پیامک می شود و مجوزهای لازم در این ارتباط اخذ شده است. \r\n\r\n وی با اشاره به مطالعه طرح محدوده ترافیک و محدوده زوج و فرد ابراز داشت: طرح زوج و فرد در صورتی فایده دارد که از مبدا باشد تا کاهش تردد خودروها را شاهد باشیم و این موضوع به شرط ایجاد تسهیلات مانند پارکینگ در مبادی محدوده، تسهیلات دوچرخه در داخل محدوده امکان پذیر بوده و راه اندازی خط یک قطار شهری نیز کمک قابل توجهی به این موضوع است. \r\n\r\n صلواتی تاکید کرد: به دنبال آن هستیم که نرم افزارهای تلفن همراه را بریا شهروندان راه اندازی کنیم تا پبتوانند پارکینگ محدوده موردنظر را انتخاب کنند. \r\n\r\n وی با اشاره به محور حمل و نقل غیر موتوری گفت: حدود از 50 درصد تلفات شهری عابرین پیاده هستند و 40 درصد تلفات انسانی و دو سوم کل تصادفات برعهده موتورهاست. \r\n\r\n معاون حمل و نقل و ترافیک شهرداری اصفهان با اشاره به اینکه موتورها به جز خسارت های دیگر 6 تا 10 برابر خودروهای دیگر آلودگی دارد، تاکید کرد: زمانی بیش از 90 درصد ترددهای سطح شهر با دوچرخه بوده است که الان کمتر از سه درصد رسیده است و در نتیجه تبعات ناگوار آلودگی و کم تحرکی دانش آموزان را به دنبال دارد. \r\n\r\n افزایش هشت ایستگاه جدید دو چرخه در اصفهان \r\n\r\n وی با اشاره به اینکه هم اکنون 42 ایستگاه دوچرخه در سطح شهر وجود دارد که تا پایان سال به 50 ایستگاه افزایش پیدا می کند، ابراز داشت: تعبیه مسیرهای ویژه دوچرخه سواری ضروری است؛ هم اکنون 60 کیلومتر مسیر دوچرخه موجود است که اکنون به دلایل مختلف قابل استفاده نیست و امیدواریم تا نیمه اول سال آینده تصحیح می شود. \r\n\r\n صلواتی توصیه شورای شهر وشهرداری ایجاد 100 کیلومتر مسیر دوچرخه است، گفت: با هدف پیوسته کردن مسیرهای دوچرخه در سال آینده، توسعه، اتصال و ارتباط این مسیرها را در سال آینده را داریم. \r\n\r\n وی اضافه کرد: استقرار ایستگاه های دوچرخه دانش آموزان در نزدیکی مدارس از دیگر اقدامات موثر در این زمینه است. \r\n\r\n معاون حمل و نقل و ترافیک شهرداری اصفهان با اشاره به تعبیه ایستگاه های مکانیزه دوچرخه سواری برای نخستین بار در اصفهان اظهار داشت: سالانه یک میلیارد تومان صرف نگه داری این ایستگاه ها می شود و 10 ایستگاه مکانیزه هوشمند برای سال آینده ایجاد می شود. \r\n\r\n وی تاکید کرد: شفاف کردن خطوط عابر پیاده برای سواری ها و اعمال قانون در زمینه رعایت حقوق پیاده سواران و تذکر احترام دو طرفه پیاده و سوار به یکدیگر با استفاده از همیاران از جمله اقدامات در دست انجام به منظور بهبود فضای حمل و نقل شهر اصفهان است. \r\n\r\n وی در ادامه با بیان اینکه رانندگان تاکسی تا پایان سال جاری حق دریافت کرایه مازاد بر تعرفه اعلام شده را ندارند، افزود: در این راستا و با توجه به رسیدن به روزهای پایانی سال تعداد گروه های بازرسی تاکسیرانی افزایش خواهد یافت.
7,بارندگی در استان هرمزگان/ جو آرام و ترافیک روان در جاده های کشور \r\n سرهنگ محمدحسین حمیدی رئیس پلیس راه راهور ناجا در گفت وگو با خبرنگار انتظامی فارس در مورد آخرین وضعیت جوی و ترافیکی جاده های کشور اظهار داشت: هم اکنون در محورهای قشم و کهورستان در استان هرمزگان بارش باران اعلام شده است. \r\n\r\n رئیس پلیس راه راهور ناجا تصریح کرد: سایر محورهای مواصلاتی کشور از جوی آرام و ترافیکی روان برخوردار هستند. \r\n\r\n سرهنگ حمیدی خاطر نشان کرد: محور قم به گرمسار و شمشک به دیزین همچنان مسدود است. \r\n\r\n انتهای پیام/
7,تردد تاکسی ها در هسته مرکزی ساماندهی شود \r\n به گزارش خبرنگار مهر، حجت الاسلام محمد صادق صالحی منش ظهر دوشنبه در جلسه شورای ترافیک در استانداری قم با اشاره به اینکه نظرات مدیران استان در زمینه ترافیک به هم نزدیک است، اظهار داشت: باید با واقعیت های قم در مسئله ترافیک حرف بزنیم و با همین امکانات مدیریت کنیم. \r\n\r\n وی با اشاره به اینکه تعریض معابر در هسته مرکزی بسیار هزینه بردار است، ادامه داد: چاره ای نداریم با توجه به وضعیت بودجه دولت، شهرداری و گرفتاری های مالی به سوی مدیریت ترافیک برویم. \r\n\r\n استاندار قم با اشاره به اینکه باید برای نوروز 94 مانند سال قبل از الآن ساماندهی ترافیک هسته مرکزی انجام شود، گفت: اقدامات سال قبل موجب شد ترافیک هسته مرکزی در نوروز امسال تا حدود مدیریت شود و امسال هم برای نوروز به یک جراحی مجدد نیاز داریم که فشار کاری زیادی برای راهور ایجاد می کند ولی چاره ای نیست. \r\n\r\n وی با اشاره به اینکه وقتی اتحاد و همدلی میان مسئولان باشد، مردم هم قبول می کنند، خاطرنشان کرد: شاید در ابتدا طرح ها موجب بروز مقاومت هایی شود اما در ادامه مشکلات حل خواهد شد. \r\n\r\n حجت الاسلام صالحی منش با اشاره به سختی های تصمیم گیری در قم ابراز داشت: فشارهای زیادی برای تعطیلی طرح های ترافیکی هسته مرکزی داشتیم و حتی به جایی رسیدیم که بیاییم بلوار بهار را خراب کنیم تا دوباره مسیر خودرو شود که من دیدم خدا رو خوش نمی آید که اینهمه زحمت خراب شود. \r\n\r\n نمی شود سواره را حذف کرد \r\n\r\n وی با اشاره به صحبت های برخی اعضای شورای ترافیک درباره اولویت دادن به پیاده ها در مباحث ترافیکی افزود: شرایط قم با شرایط اروپا و دیگر کشورها متفاوت است. ما هم قبول داریم که باید اولویت با پیاده باشد اما سالمندان هم می خواهند بروند حرم مطهر که باید بتوانند از خودرو هم استفاده کنند. \r\n\r\n استاندار قم خاطرنشان کرد: اگر بیاییم صد درصد مسیر سواره را حذف کنیم با اعتراضاتی روبه رو می شویم به علاوه اینکه اکثر کسانی که کارت طرح ترافیک دارند، ساکنان این محلات هستند که باید فکری هم برای اینها کرد. \r\n\r\n وی ابراز داشت: ساماندهی خطوط و ایستگاه تاکسی در هسته مرکزی باید به سرعت انجام شده و توقف گاه ها از سه راه و چهار راه بازار و ابتدای باجک فاصله بگیرند. باید ایستگاه ها را مقداری جابه جا کنیم تا از این مدخل ها و مخرج ها فاصله بگیرند. \r\n\r\n حجت الاسلام صالحی منش اظهار کرد: سال گذشته تمام اتوبوس ها در میدان مطهری و مقابل مدرسه آیت الله گلپایگانی بودند اما الان این موضوع ساماندهی شده و می شود تاکسی ها را هم ساماندهی کرد. \r\n\r\n وی با اشاره به مشکلاتی که موتورسیکلت ها در عرصه ترافیک به وجود می آورند گفت: در قم حدود 300 هزار موتورسیکلت تردد می کنند که این عدد یک سوم جمعیت شهر قم است که چنین آماری در هیچ شهری از ایران نیست. \r\n\r\n استاندار قم افزود: ما باید به موتورسیکلت سواران بفهمانیم که در این مسیر نباید تردد کنند و این موضوع شاید در ابتدا سخت باشد اما بعدها بهتر خواهد شد. \r\n\r\n وی ادامه داد: شهرداری به سرعت جای خطوط را مشخص کرده و پس از آن هم تاکسیرانی باید برای توجیه نیروهای خود اقدام کند. \r\n\r\n حجت الاسلام صالحی منش اضافه کرد: برای پارکینگ موتورسیکلت ها هیچ راهی به جز خود رودخانه نداریم و تنها کاری که می توانیم انجام دهیم همین است چرا که در هسته مرکزی شهر هیچ توقف گاهی برای موتورسیکلت نمی شود تعریف کرد. \r\n\r\n وی ادامه داد: مصوب می کنیم که خودروی شخصی بین سه راه و چهار راه بازار تردد نکند و این طرح ها باید طوری برنامه ریزی شود که برای نوروز جا افتاده باشد. \r\n\r\n سفر نزدیک رئیس جمهور \r\n\r\n استاندار قم با اشاره به افتتاح صحن شرقی حرم مطهر گفت: آقای رئیس جمهور احتمالاً در آینده نزدیک برای افتتاح این پروژه به قم می آیند. \r\n\r\n وی افزود: به محض اینکه این صحن افتتاح شود خیابان ارم تا شبستان به طور طبیعی بسته می شود و جایگزین آن خیابانهای چهارمردان و عمار یاسر است. \r\n\r\n حجت الاسلام صالحی منش اظهار داشت: اگر تونل غدیر راه اندازی شود و بتوانیم دسترسی آسان تری به خیابان معلم داشته باشیم کمی این مشکل کم رنگ تر می شود. \r\n\r\n وی گفت: اگر شهرداری 26 متری فهیمی را احداث کند با اتصال به پل جمهوری باز یک رینگ جدید ایجاد می شود که هر چند همه مشکل ما را حل نمی کند و بهتر از این است که در اصل اتفاق نیفتد. \r\n\r\n استاندار قم با اشاره به اینکه شهرداری باید در مسیر ساماندهی میدان مطهری جدی تر عمل کند ادامه داد: باید از ظرفیت های این میدان بهتر استفاده کرد.
7,احداث خط اتوبوسرانی BRT در کرج \r\n احمد افضلی امروز در گفت وگو با خبرنگار فارس در کرج اظهار داشت: یکی از مهمترین دغدغه ها و معضلات در شهرستان ها و کلانشهرهای بزرگ و اصلی، معضل ترافیک است که روزانه هزینه های زیادی را به کشور و مردم تحمیل می کند. \r\n وی تصریح کرد: متاسفانه این پدیده منفی در مرکز استان البرز نیز وجود داشته و مردم انتظار دارند که مدیران شهری، برای رفع این معضل تدابیر ویژه داشته باشند. \r\n معاون شهردار کرج افزود: برای جلوگیری از افزایش ترافیک و تسهیل در عبور و مرور شهروندان به ویژه در ساعت های اوج ترافیک و مسیرهای اصلی و مرکزی شهرستان کرج، برنامه های مختلفی از سوی شهرداری اجرا شده و یا در دستور کار قرار دارد. \r\n افضلی بیان داشت: از جمله این برنامه ها اصلاح و تعریض معابر، احداث پل های زیرگذر و روگذر و افزایش خدمات حمل و نقل عمومی است تا مردم به استفاده از وسائل نقلیه خصوصی تشویق نشوند. \r\n وی افزود: در حال حاضر بیش از 900 دستگاه اتوبوس در شهرستان کرج به صورت روزانه در جابه جایی مسافران خدمت رسانی می کنند، اما با توجه به ترافیک های سنگین نیاز است که خط اتوبوسرانی سریع نیز داشته باشیم. \r\n معاون حمل و نقل و ترافیک شهرداری کرج بیان داشت: مطالعات و تحقیقات کارشناسی برای راه اندازی این خط انجام شده و در مرحله نخست برنامه ریزی شده که خط اتوبوسرانی BRT از میدان شهید سلطانی تا ملارد احداث شود. \r\n افضلی گفت: به طور قطع بهره برداری از این خط نقش بسیار مهمی در تسریع در جابه جایی مسافران، کاهش ترافیک و بالاخره افزایش رضایت مندی عمومی دارد. \r\n وی اظهار داشت: البته راه اندازی این خط به تنهایی نمی تواند بار ترافیک شهرستان کرج را به طور کامل کاهش دهد، باید راهکارهای دیگری از جمله تقویت ناوگان اتوبوسرانی و تاکسی های نیز به طور موازی پیگیری شود. \r\n انتهای پیام/2302/غ20
7,ترافیک روان به سمت مازندران و تهران در جریان است \r\n حمیدرضا رنجبرگل افشان دقایقی پیش در گفت وگو با خبرنگار خبرگزاری فارس در دماوند با اشاره به آخرین وضعیت محور دماوند - فیروزکوه گفت: هم اکنون ترافیک در این محور روان و عادی است. \r\n\r\n وی با بیان اینکه جاده خشک و هوا آفتابی است، افزود: تاکنون مشکل خاصی در محور دماوند - فیروزکوه وجود نداشته است، اما احتمال دارد که بعدازظهر شاهد ترافیک سنگین به سمت تهران باشیم. \r\n\r\n فرمانده پلیس راه دماوند - فیروزکوه با اشاره به اینکه تردد تریلر و کامیون تا ساعت 24 امروز در این محور ممنوع است، تصریح کرد: مأموران پلیس راه در محور مستقر هستند تا مشکلی در این ساعات برای مسافران به وجود نیاید. \r\n\r\n رنجبرگل افشان خاطرنشان کرد: عصر روز گذشته نیز در برخی ساعات شاهد ترافیک نیمه سنگین به سمت مازندران بودیم و همچنین بارندگی به صورت پراکنده در این محور وجود داشت. \r\n\r\n وی با اشاره به اینکه حادثه ای تاکنون در این محور به وقوع نپیوسته است، خاطرنشان کرد: از رانندگان تقاضا داریم که صبر و حوصله پیشه کرده و از سرعت غیرمجاز پرهیز کنند؛ همچنین علاوه بر وسایل گرمایشی، تجهیزات زمستانی نیز به همراه داشته باشند. \r\n\r\n انتهای پیام/67015/ز20
7,جاده چالوس بازگشایی شد \r\n خبرگزاری ایرنا: رییس پلیس راه البرز از بازگشایی جاده کرج - چالوس که براثر بارش برف سنگین مسدود شده بود، خبرداد و گفت: ترافیک دراین محورهمچنان سنگین است. \r\n\r\n سرهنگ رضا اکبری افزود: این محور نیمه شب گذشته بازشد، لیکن بار ترافیکی آن از میدان امیر کبیر تا تونل کندوان سنگین و تردد با کندی انجام می شود. \r\n\r\n شب گذشته به علت بارش برف و کولاک شدید درمحدوده سه راه دیزین تا کندوان محور کرج- چالوس بسته شد که با کمک نیروهای های امدادی راهداری و پلیس این محور بازگشایی شد. \r\n\r\n وی در خصوص وضعیت ترافیک در دیگر محورهای استان گفت: در محور کرج - قزوین و تهران - کرج و بالعکس ترافیک نیمه سنگین است. \r\n\r\n اکبری با اشاره به بارش برف و باران دراستان البرزبویژه محورهای کوهستانی، اظهار داشت: همراه داشتن زنجیر چرخ برای رانندگان در جاده های این استان به ویژه محور کرج - چالوس الزامی است. \r\n\r\n وی از رانندگان خواست با خود سوخت کافی ، پوشاک گرم و مواد غذایی همراه داشته باشند. \r\n\r\n استان البرز دارای یکهزارو500 کیلومتر آزاد راه ، بزرگراه، راه اصلی و فرعی است و 18 درصد ترافیک جاده های کشور مربوط به راه های این استان است.
7,ترافیک جاده ای گیلان آرام است \r\n مهیار رستگار امروز در گفت وگو با خبرنگار فارس در رشت با اشاره به وضعیت جاده ها در آغاز پایان هفته جاری اظهار کرد: اکنون تمام محورهای ارتباطی گیلان باز است و تردد در آنها جریان دارد. \r\n\r\n وی با بیان اینکه ترافیک در جاده های گیلان آرام است، افزود: رعایت قوانین خاص رانندگی در جاده های گیلان امری ضروری است. \r\n\r\n فرمانده پلیس راه گیلان تردد بین خطوط را از نکاتی مهم دانست و تصریح کرد: رعایت این امر می تواند به افزایش ایمنی کمک کند. \r\n\r\n وی با اشاره به اینکه رانندگان در هر مسیری اقدام به رانندگی می کنند، گفت: رعایت رانندگی در محورهای خط کشی شده برای افزایش ایمنی رانندگان مهم است. \r\n\r\n رستگار رعایت حق تقدم را بین خطوط را مورد تاکید رانندگان قرار داد و یادآور شد: با توجه به ارتقای فرهنگ رانندگی در جاده های استان، به قوانین کمتر توجه شده که باید رانندگان این قوانین را مورد نظر قرار دهند. \r\n\r\n وی با بیان اینکه استفاده از کلاه ایمنی برای راکبان موتورسیکلت الزامی است، خاطرنشان کرد: در 24 ساعت گذشته دو نفر موتورسوار در گیلان به دلیل استفاده نکردن از کلاه ایمنی جان خود را از دست دادند. \r\n\r\n فرمانده پلیس راه گیلان رعایت سرعت مطمئنه و سبقت مجاز را مورد تاکید رانندگان قرار داد و متذکر شد: سرعت و سبقت دو عامل مهم وقوع تصادفات رانندگی مرگبار است که برای پیشگیری از حوادث باید این دو مورد را مدنظر قرار داد و از حد مجاز تجاوز نکرد. \r\n\r\n انتهای پیام/2300 /صا20
7,ترافیک در محورهای خراسان شمالی نیمه سنگین است/ لغزندگی سطح جاده ها \r\n علیرضا حسین زاده امروز در گفت وگو با خبرنگار فارس در بجنورد اظهار کرد: با توجه به شرایط جوی شب گذشته در برخی از نقاط خراسان شمالی بارش برف و باران را داشتیم. \r\n\r\n وی افزود: علاوه بر این از با مداد امروز گردنه های استان مه آلوده بود و دید رانندگان کاهش یافت. \r\n\r\n حسین زاده با اشاره به آغاز بازگشت زائران از مشهد مقدس به اقصی نقاط کشور از محورهای استان از بعد از ظهر روز گذشته گفت: با توجه به لغزنده بودن محورهای استان از رانندگان انتظار می رود تا ضمن داشتن استراحت مناسب با سرعت مطمئنه در محورها تردد کنند. \r\n\r\n وی افزود: به طور حتم رعایت مقررات ایمنی ضامن سلامت و کاهش تصادفات رانندگی را در پیش دارد. \r\n\r\n به گفته وی بیشترین علل سوانح رانندگی شتاب و عجله و سبقت غیر مجاز بوده که از این رو می طلبد تا رانندگان به این موضوع توجه کنند. \r\n\r\n حسین زاده همچنین با اشاره به واژگونی اتوبوس در محور بدرانلو اظهار کرد: عدم رعایت مقررات راهنمایی و رانندگی و بالا بودن سرعت خودرو باعث بروز این تصادف شده است. \r\n\r\n سرپرست پلیس راه خراسان شمالی گفت: عدم آشنایی راننده با این محور در بروز این سانحه نیز تأثیر داشته است. \r\n\r\n به گزارش فارس، استان خراسان شمالی در مسیر دو قطب زیارتی مشهد مقدس و قطب سیاحتی شمال کشور قرار دارد. \r\n\r\n انتهای پیام/63002/ط20
7,مشکلات حمل و نقل شهر یک معلول چند علتی است \r\n به گزارش ایمنا ، طبق بررسی های به عمل آمده، مشخص گردیده که مشکلات حمل و نقل شهر یک معلول چند علتی است و یکی از عوامل آن، عدم رعایت و بی توجهی شهروندان نسبت به قوانین ترافیک است. \r\n اولین راهی که برای برخورد با این گروه به نظر می رسد، جریمه کردن متخلف است. \r\n جریمه یکی از مهمترین ابزارهای مبارزه با تخلفات رانندگی است که استفاده از آن در کنترل بی نظمی ترافیکی موثر است. اکثر رانندگان از جریمه شدن می هراسند و در مکان هایی که ماموران راهنمایی و رانندگی حضور دارند از ارتکاب کوچکترین خلافی نیز خودداری می کنند اما همین افراد به محض فرصت یابی و به محض این که چشم ماموران را دور ببینند، به کلی قانون و حرمت آن را فراموش می کنند. \r\n اما جریمه و مجازات صرفا درمان موقت است و فاقد هرگونه تاثیر فرهنگی در جریان سامان بخشی به ترافیک و کنترل آن می باشد،از طرف دیگر در بسیاری از مکانها و زمانها ماموران راهنمایی و رانندگی در محل حضور نداشته و بسیاری از تخلفات بدور از چشم آنها صورت می پذیرد. لذا این روش نمی تواند به عنوان یک راه حل اصولی معرفی گردد. \r\n یکی دیگر از راه حل های ارائه شده در این زمینه، آموزش قوانین و ارتقای فرهنگ ترافیک شهروندان بوده که در ادامه سعی شده با ارائه برنامه های کوتاه مدت و دراز مدت مردم را در حل مشکلات ترافیک سهیم کرده تا از این طریق اثرات منفی ناشی از ترافیک را به حداقل رساند. \r\n روند اجرایی شدن یک طرح ترافیکی \r\n به طور کلی برای اینکه یک طرح ترافیکی به مرحله اجرا رسیده و بتواند اهداف از پیش تعیین شده طرح را برآورده کند، لازم است سه مرحله اصلی را \r\n\r\n ” از دیدگاه شهرسازی میان توسعه پایدار شهری و توسعه یافتگی جوامع رابطه ای مستقیم و معنادار وجود دارد. “ \r\n\r\n طی کند که این سه مرحله عبارتند از: طراحی و برنامه ریزی ، آموزش عمومی و اجرای قانون. \r\n الف: طراحی و برنامه ریزی \r\n گام نخست در طرح یک برنامه، بررسی مهندس طرح، در نظر گرفتن جوانب امر و ارائه طرح مقتضی می باشد. به عنوان مثال، در طرح خطوط ویژه اتوبوس یک مهندس ترافیک باید ابتدا خیابانهای اولویت دار را شناسایی و یک سیستم خط ویژه منسجم و کارا طراحی نماید. \r\n ب: آموزش عمومی \r\n گام بعدی اجرای یک برنامه، شامل مراحل مختلفی می باشد که عبارتند از: \r\n - معرفی طرح یا برنامه به شهروندان \r\n در این مرحله باید طرح را به مردم معرفی نمود و ذهنیت آنها را به طرح آشنا نمود. \r\n یکی از مهمترین مراحل و شاید کلیدی مرحله در موفقیت یک طرح، بیان اهداف منطقی از اجرای طرح و توجیه پذیری طرح برای شهروندان می باشد. بطوریکه در حال حاضر بسیاری از طرحهای ترافیکی به دلیل عدم توجیه پذیری آن برای مردم با شکست مواجه شده و عمر چندانی نداشته اند که اصلاح فرهنگ ترافیک نیز از جمله این موارد می باشد. \r\n آخرین مرحله در این گام از برنامه، نظرخواهی از افراد جامعه در مورد طرح مورد نظر می باشد تا مشخص گردد آیا اکثریت جامعه پذیرش طرح مورد نظر را دارند یا خیر؟ اگر پذیرش عمومی وجود نداشت طرح باید حذف یا اصلاح گردد، ولی اگر پذیرش همگانی وجود داشت باید وارد گام بعدی شد. \r\n ج: اجرای برنامه یا قانون مصوب \r\n در آخرین گام از اجرای برنامه، بایستی طرح مورد نظر بصورت برنامه با قوانین مقتضی تصویب گردد و ضمن اعلام آن به شهروندان یا ابلاغ به ارگانهای ذیربط، باید کنترل و نظارت بر اجرای آن انجام داد تا به پشتوانه نیروی انتظامی طرح با موفقیت اجرا گردد. \r\n موفقیت یک پروژه در شرایطی تضمین می شود که بین سه عامل یاد شده، ارتباط مستحکم و منسجمی برقرار باشد. در شهرهایی که از فرهنگ ترافیک بالایی برخوردارند، روابط موفق این سه عامل کاملا محسوس است. \r\n به بیان دیگر، ایجاد خدشه در هر یک از سه عامل فوق، به فروپاشی و نهایتا شکست طرح یا پروژه خواهد انجامید. \r\n به عنوان مثال سیستم کنترل هوشمند ترافیک می تواند به عنوان یک طرح سه \r\n\r\n ” آموزش قوانین و ارتقای فرهنگ ترافیک شهروندان بوده که در ادامه سعی شده با ارائه برنامه های کوتاه مدت و دراز مدت مردم را در حل مشکلات ترافیک سهیم کرده تا از این طریق اثرات منفی ناشی از ترافیک را به حداقل رساند “ \r\n\r\n مرحله ای معرفی گردد به طوری که ابتدا مسوولین شهرداری به فکر چاره اندیشی می افتند و کنترل هوشمند تحقق می یابد، مهندس نقش خود را ایفا می نماید. \r\n مرحله بعد، آشنا نمودن مردم با این طرح که همان آموزش است و مستلزم طی مراحل متعددی است تا تاثیر مطلوب را در ذهن شهروندان بر جای نهد که به آنها اشاره گردید. نهایتا اجرای مقررات تردد خودروها و عابرین پیاده از تقاطع چراغدار می باشد. \r\n شایان ذکر است کنترل سه عامل فوق در اجرای یک طرح، به تدریج می تواند به تصحیح عادت راننده و عابر پیاده منجر شود و به رشد کیفی فرهنگ ترافیک جامعه کمک نماید. \r\n ارائه برنامه جهت ارتقا فرهنگ ترافیک شهروندان \r\n از جمع بندی مطالب ارائه شده مشخص می گردد جهت ارتقا فرهنگ ترافیک شهروندان نیاز به تهیه یک برنامه جامع می باشد تا از طریق آن بتوان به اهداف کوتاه مدت و دراز مدت مورد نظر دست یافت. به همین منظور در ادامه سعی شده با ارائه یک برنامه مناسب به این مهم، جامه عمل پوشاند. \r\n تهیه و تنظیم برنامه آموزشی \r\n اولین گام از طرح مورد نظر، تهیه برنامه ای جهت ارتقا فرهنگ ترافیک می باشد. البته بدین منظور باید ارگانهای درگیر و مرتبط با مساله تعیین گردند تا مسوولیت و شرح خدمات هر کدام جهت تهیه برنامه های مناسب مشخص گردد. \r\n برخی از ارگانهای ذیربط عبارتند از :شهرداری، استانداری، سازمان ترافیک، آموزش و پرورش، وزارت بهداشت و درمان و ..... \r\n یکی از ارگانهایی که می تواند نقش مهمی در این زمینه ایفا نماید، وزارت آموزش و پرورش است. \r\n آموزش و پرورش به لحاظ نقش مهم آموزشی و تربیتی خود در قبال آینده سازان این مرز و بوم، دارای سهم عظیمی در تحولات فرهنگی و اجتماعی می باشد و از آنجا که برنامه های گوناگون آموزشی و تربیتی آن سراسر کشور را تحت پوشش قرار داده و کودکان، نوجوانان و جوانان مخاطبین اصلی آن می باشند، طبعا نفوذ تعالیم و آموزشهای آن به درون خانواده ها نیز انکار پذیر است. \r\n همچنین طبق بررسی های به عمل آمده مشخص می شود با افزایش میزان تحصیلات در افراد، تعداد تصادفات کاهش می یابد .. \r\n آمارها نشان می دهد، 36 درصد فوتی های ناشی از تصادفات از بین قشر بیسواد بوده که 31.5 درصد افراد جامعه را تشکیل میدهند اما 5.5 درصد افراد دارای تحصیلات دانشگاهی، فقط 3 درصد فوتی ها را تشکیل می دهند. \r\n لذا جای آن دارد با استفاده از امکانات وسیع آموزش و پرورش و همگانی همه صاحب نظران امر ترافیک اعم از معاونت راهنمایی و رانندگی و امور حمل و نقل نیروی انتظامی، معاونت حمل و نقل شهرداری، سازمان ترافیک و .... برنامه هایی در جهت آموزش دانش آموزان \r\n\r\n ” موفقیت یک پروژه در شرایطی تضمین می شود که بین سه عامل یاد شده، ارتباط مستحکم و منسجمی برقرار باشد. در شهرهایی که از فرهنگ ترافیک بالایی برخوردارند، روابط موفق این سه عامل کاملا محسوس است “ \r\n\r\n در ساعات درسی آنها گنجانده شود و جزوه ها یا احیانا کتابهایی نیز در رابطه با این موضوع تدوین گردد که بتواند اهداف زیر را دنبال کند. \r\n آشنایی دانش آموزان در گروههای مختلف سنی با پیام تابلوها، چراغها و علائم راهنمایی و رانندگی که روزانه در خیابانها و معابر مختلف آنها را مشاهده می نمایند و برای آنها حاوی پیام خاص می باشند(به عنوان هدف کوتاه مدت). \r\n - تربیت نسلی که از کودکی با قوانین تردد شهری آشنایی یافته و تمکین از این قوانین به صورت یک خصیصه ذاتی در رفتار اجتماعی او جلوه گر باشد( به عنوان هدف دراز مدت). \r\n راهیابی دروس زندگی عملی به موضوعات درسی مدارس و توجه هرچه بیشتر وزارت آموزش و پرورش نسبت به آموزشهای زندگی عملی در کنار تئوریهای عملی(به عنوان هدف آموزشی و تربیتی). \r\n علاوه بر دانش آموزان برای سایر شهروندان نیز می توان برنامه آموزشی تهیه کرد. در این زمینه می توان استفاده کننده ها از معابر را به گروههای مختلف تقسیم نمود؛ به عنوان مثال می توان آنها را به رانندگان، دوچرخه سواران و عابرین پیاده تقسیم بندی نمود و برای هر یک از این دسته ها برنامه های آموزشی خاصی را تدوین کرد. \r\n همچنین در یک دسته بندی دیگر می توان استفاده کننده ها را بر مبنای رده سنی تقسیم بندی کرد تا از این طریق بتوان راهکارهای متناسب با هر رده سنی را ارائه نمود. \r\n به عنوان نمونه در یک بررسی بعمل آمده از فوتی های ناشی از تصادفات، نتیجه قابل تاملی بدست آمد، به عنوان مثال قسمت عمده ای از فوتی ها را عابرین پیاده تشکیل می دهند که در بین آنها عابرین زیر 20 سال 35 درصد و عابرین بالای 60 سال 28 درصد فوتی های عابرین را تشکیل می دهند که خود نشان دهنده آن است که توجه به این دو قشر و مهیا نمودن امکانات و آموزشهای ضروری برای عبور و تردد کودکان و بزرگسالان در معابر عمومی، امری الزامی است. \r\n لذا در این زمینه تهیه برنامه های آموزشی برای عموم به تفکیک رانندگان، دوچرخه سواران و عابرین پیاده و معرفی قوانین ترافیکی جدید جهت بهبود وضع ترافیک می تواند مدنظر قرار گیرد. \r\n نکته دیگری که باید به آن توجه شود، تهیه برنامه های موردنیاز جهت معرفی طرح موردنظر به مسوولین و دست اندرکاران مسائل ترافیکی شهری است تا کاملا با اهداف مورد نظر پروژه آشنا گردند تا در این صورت خود این افراد نیز متولی آموزش و ارتقا فرهنگ ترافیک گردند. \r\n برنامه هایی که در این زمینه می توان ارائه کرد، عبارتند از: \r\n - طراحی و تدوین دوره های آموزشی کوتاه مدت( عمومی، \r\n\r\n ” روزانه تعداد قابل توجهی از سفرهای درون شهری توسط این وسایل انجام می شود، لذا نقش بسزایی در ترافیک و حمل و نقل شهر خواهند داشت “ \r\n\r\n فنی و تخصصی و خدماتی- اداری) جهت پرسنل حوزه معاونت حمل و نقل و سازمان ترافیک، راهنمایی و رانندگی و کارشناسان شهرداریهای مناطق و سازمانهای زیر مجموعه شهرداری( همچون تاکسیرانی و اتوبوسرانی) \r\n - اخذ مجوز راه اندازی و تاسیس دوره های آموزشی( کاردانی، کارشناسی، کارشناسی ارشد) جهت پرسنل حوزه معاونت حمل و نقل، سازمان ترافیک، راهنمایی و رانندگی و کارشناسان شهرداریهای مناطق و سازمانهای زیر مجموعه شهرداری) \r\n - برنامه ریزی جهت برگزاری سمینارها و گردهمایی های آموزشی مرتبط با حمل و نقل و ترافیک \r\n - طراحی بولتنهای آموزشی مرتبط با حمل و نقل و ترافیک \r\n - طراحی بانک اطلاعاتی جامع آموزشی جهت حوزه معاونت حمل و نقل و سازمان ترافیک \r\n نهایتا آخرین گروهی که به نظر می رسد می توان برای آنها برنامه ریزی کرد، آموزش گروههای ویژه همچون رانندگان حمل و نقل عمومی از جمله اتوبوس، مینی بوس و تاکسی می باشد. \r\n با توجه به اینکه روزانه تعداد قابل توجهی از سفرهای درون شهری توسط این وسایل انجام می شود، لذا نقش بسزایی در ترافیک و حمل و نقل شهر خواهند داشت و ارتقا فرهنگ رانندگان فوق الذکر تا حد زیادی باعث بهبود ترافیک حمل و نقل می گردد. \r\n اقداماتی که برای این گروه می توان انجام داد شامل: برگزاری کلاسهای آموزشی، برگزاری کارگاه های آموزشی، برگزاری امتحانات مرتبط با طرح و در صورت قبولی، دادن مجوز خاص که معرف صلاحیت راننده می باشد و همچنین آموزش طرحهای تهیه شده ، است. \r\n پس از تهیه طرحهای تهیه شده توسط مهندسین و برنامه ریزان حمل و نقل و ترافیک، لازم است روشی مناسب و کارا جهت معرفی و آموزش طرحهای مصوب به گروههای مختلف ارائه گردد. در این زمینه ارگانها و سازمانهای مختلفی میتوانند همکاری نمایند که برخی از آنها عبارتند از:آموزش و پرورش، صدا و سیما، مطبوعات، شهرداری و راهنمایی و رانندگی . \r\n در حال حاضر ارگان اجرای قوانین ترافیک، راهنمایی و رانندگی می باشد که جهت تحقق این مرحله نیاز به سرمایه گذاری، جذب پرسنل و فراهم آوردن امکانات موردنیاز است. \r\n از طرف دیگر تاکید براین نکته ضرورت دارد که توسل به اقدامات قانونی محض در جهت تغییر رفتار افرادی که در ترافیک نقش ایفا می کنند، بدون اقدامات آموزشی و بیداری کردن وجدان عمومی، نتیجه بخش نخواهد بود. /410
7,اجرای طرح محدوده ترافیکی در اصفهان تا سال 95 \r\n به گزارش خبرگزاری فارس از اصفهان، علیرضا صلواتی پیش از ظهر امروز در نشست خبری خود با خبرنگاران و اصحاب رسانه با بیان اینکه دستیابی به هوای پاک آرزو و هدف تمام خدمتگزاران در شهر اصفهان است، اظهار کرد: حمل و نقل به عنوان دغدغه نخست تمام شهروندان است و هر فرد در روز 15 تا 20 درصد در بخش حمل و نقل عمومی هزینه می کند. \r\n\r\n وی با بیان اینکه به دلیل اهمیت موضوع حمل و نقل عمومی و تأثیر آن بر سلامت افراد برنامه جامع و مدونی را تهیه کرده ایم، اضافه کرد: مسئله آب و هوا باید جزو اولویت های برنامه ای مسئولان باشد. \r\n\r\n معاون حمل و نقل و ترافیک شهرداری اصفهان با تاکید بر اینکه بحث بهبود حمل و نقل عمومی یکی از اولویت های برنامه ای این مجموعه است، تصریح کرد: بحث ارتقای فرهنگ شهروندی و آموزش ترافیک به شهروندان، بحث حمل و نقل هوشمند و بحث حمل و نقل پاک و غیر موتوری از مواردی است که به صورت ویژه مورد توجه این مجموعه است. \r\n\r\n وی با اشاره به اینکه تمام برنامه های ما بر مبنای این موارد انجام می شود، ادامه داد: در بحث آلودگی هوا براساس آمار های محیط زیست بین 60 تا 70 درصد آلودگی ها ناشی از وسایل نقلیه است و معاینه فنی خودرو ها یکی از برنامه های اصلی ما محسوب می شود. \r\n\r\n صلواتی با بیان اینکه از ابتدای بهمن ماه سال جاری با همکاری با پلیس راهور بحث جدی گرفتن معاینه فنی خودرو ها را در دستور کار خود داریم، تاکید کرد: افزایش جایگاه های CNGدر اصفهان یکی از مهم ترین برنامه های معاونت حمل و نقل و ترافیک شهرداری است. \r\n\r\n وی با تاکید بر اینکه در سال جاری سه جایگاه و در سال آینده نیز پنج جایگاه CNGدر اصفهان راه اندازی می کنیم، افزود: موتور سیکلت ها بین 6 تا 10 درصد خودروی سمند معمولی آلایندگی ایجاد می کنند و کاهش سفر با موتور سیکلت در سطح شهر از اولویت های این مجموعه محسوب می شود. \r\n\r\n معاون حمل و نقل و ترافیک شهرداری اصفهان با اشاره به اینکه در برنامه پنج ساله دولت مقرر شده است که سهم حمل و نقل عمومی به 75 درصد برسد، گفت: در اصفهان هنوز قطار شهری راه اندازی نشده و سهم اتوبوس ها و تاکسی ها در حمل و نقل عمومی بیش از 35 درصد است. \r\n\r\n وی با بیان اینکه عمر ناوگان اتوبوسرانی در اصفهان از سه سال به هشت سال رسیده و اولویت نخست ما در این زمینه نو سازی ناوگان اتوبوسرانی است، اظهار کرد: در سال جاری تاکنون 30 دستگاه اتوبوس جدید به حوزه حمل و نقل عمومی شهر وارد شده و 20 دستگاه اتوبوس دیگر نیز در آینده ای نزدیک وارد چرخه حمل و نقل عمومی شهر می شوند. \r\n\r\n صلواتی با تاکید بر اینکه همچنین در حال حاضر قرارداد خرید 170 دستگاه اتوبوس جدید با دو شرکت داخلی منعقد شده است، اضافه کرد: تا پایان خرداد ماه سال آتی تمام این اتوبوس ها وارد چرخه حمل و نقل عمومی شهر می شوند و 50 درصد این اتوبوس ها تا پایان سال جاری وارد مدار می شوند. \r\n\r\n وی با اشاره به اینکه بودجه خرید اتوبوس در سال جاری 50 میلیارد تومان بوده و در بودجه سال آتی شهرداری اصفهان نیز 100 میلیارد تومان برای خرید اتوبوس و 10 میلیارد تومان نیز برای باز سازی اتوبوس ها پیش بینی شده است، تصریح کرد: امیدواریم که تا پایان سال جاری 100 دستگاه اتوبوس و در سال آینده نیز 100 دستگاه اتوبوس در شهر اصفهان باز سازی شود. \r\n\r\n معاون حمل و نقل و ترافیک شهرداری اصفهان ادامه داد: درصدد هستیم که در سال آتی 100 دستگاه اتوبوس دو کابین و 40 دستگاه اتوبوس تک کابین برای شهر اصفهان خریداری کنیم و امیدواریم با این اقدامات بتوانیم 40 درصد مجموعه اتوبوسرانی اصفهان را باز سازی کنیم. \r\n\r\n وی با بیان اینکه در طول سال های 1389، 1390 و 1391 خط یک BRT اصفهان از زندان تا میدان باقوشخانه راه اندازی شد، تاکید کرد: در حال حاضر روزانه به بین 110 هزار تا 140 هزار مسافر با رضایت مندی 85 درصدی در این خط سرویس دهی می شود. \r\n\r\n صلواتی با تاکید بر اینکه امیدواریم که در سال آتی سه خط دو، سه و 6 BRT را در اصفهان راه اندازی کنیم، افزود: با راه اندازی خطوط یک، دو و 6 یک حلقه ترافیکی پیرامون شهر اصفهان ایجاد می شود و یک شهروند می تواند در 45 دقیقه اصفهان پیرامون اصفهان را طی کند. \r\n\r\n وی با اشاره به اینکه سیستم AVLدر اتوبوسرانی اصفهان در حال اجرا است، گفت: امیدواریم که تا پایان سال جاری بتوانیم نمایشگر های الکترونیکی را در 17 ایستگاه در شهر اصفهان راه اندازی کنیم. \r\n\r\n معاون حمل و نقل و ترافیک شهرداری اصفهان با بیان اینکه بحث سیستم هوشمند تاکسی در اصفهان در حال اجرا است، اظهار کرد: 10 هزار و 320 تاکسی در شهر اصفهان فعالیت می کنند که تاکنون 5هزار و 880 مورد از این تاکسی ها در سامانه هوشمند تاکسی ثبت نام کرده اند. \r\n\r\n وی با تاکید بر اینکه تاکنون 5هزار و 294 تاکسی در شهر اصفهان به سامانه هوشمند تاکسی مجهز شده است، ادامه داد: امیدواریم تا نیمه نخست سال آتی تمام تاکسی های فعال در سطح شهر اصفهان به این سامانه مجهز شوند. \r\n\r\n صلواتی مهندسی ترافیک، اعمال قانون و آموزش را سه ضلع مباحث ترافیکی دانست و تصریح کرد: در سال جاری در بحث آموزش برنامه های گسترده ای را آغاز کردیم و تفاهمنامه ای را با آموزش و پرورش امضاء کردیم که از ابتدای مهر ماه سال آتی در هر هفته یک ساعت از زمان مدارس به زنگ ترافیک اختصاص داده شود. \r\n\r\n وی با اشاره به اینکه در راستای تدوین کتب آموزش ترافیک اقداماتی را انجام داده ایم، اضافه کرد: کتاب پیش دبستانی در این حوزه تدوین شده و کتاب کلاس اول دبستان نیز در حال تدوین است و امیدواریم که از ابتدای مهر ماه سال آتی زنگ ترافیک را در مدارس داشته باشیم. \r\n\r\n معاون حمل و نقل و ترافیک شهرداری اصفهان با بیان اینکه بحث تولیدات رسانه ای را نیز در دستور کار خود داریم، تاکید کرد: امیدواریم که با همکاری پلیس راهور بحث همیار پلیس را در مدارس اجرایی کنیم و همچنین برگزاری نشست های تخصصی ترافیکی را به صورت ماهیانه با حضور کارشناسان، متخصصان و دانشجویان برگزار می کنیم. \r\n\r\n وی با تاکید بر اینکه استفاده از سیستم های هوشمند را در زمینه مباحث ترافیکی در دستور کار خود داریم و درصدد هستیم که تا پیش از سال 1400 شهر اصفهان از نظر ترافیکی هوشمند شود، افزود: 128 دوربین نظارت تصویری و 26 دوربین ثبت تخلف شامل 23 دوربین ثبت تخلف سرعت و سه دوربین ثبت تخلف عبور از چراغ قرمز در شهر اصفهان وجود دارد. \r\n\r\n صلواتی با اشاره به اینکه تا پایان سال جاری دوربین های نظارت تصویری به 140 مورد و دوربین های ثبت تخلف به 50 مورد می رسد، گفت: دوربین های ثبت تخلف سرعت در بزرگراه ها و خیابان های پر ترافیک و دوربین های عبور از چراغ قرمز نیز در محدوده مرکزی شهر نصب می شوند. \r\n\r\n وی با بیان اینکه درصدد نصب دوربین در تمام بزرگراه های اصفهان تا پایان سال جاری هستیم، اظهار کرد: در راستای اجرای بحث محدوده زوج و فرد نیز محدوده ای به عنوان محدوده مرکزی و تاریخی شهر تعریف شده است. \r\n\r\n معاون حمل و نقل و ترافیک شهرداری اصفهان با تاکید بر اینکه در حال مطالعه طرح محدوده ترافیکی شهر اصفهان و در حال مطالعه طرح محدوده زوج و فرد در اصفهان هستیم، ادامه داد: امیدواریم که در سال 1395 بتوانیم طرح محدوده ترافیکی را در اصفهان اجرایی کنیم. \r\n\r\n وی با اشاره به اینکه البته اجرای این طرح در گروی ایجاد تسهیلاتی در محدوده این طرح است، تصریح کرد: روان تر کردن حمل و نقل در محدوده طرح، ایجاد تسهیلات دو چرخه در محدوده طرح، راه اندازی قطار شهری و ایجاد پارکینگ در مبادی ورودی طرح از جمله این موارد است. \r\n\r\n صلواتی با بیان اینکه در بحث ITS به دنبال این هستیم که در سال آتی بتوانیم نرم افزار تلفن همراه را برای شهروندان تهیه کنیم تا شهروندان بتوانند بهترین مسیر را برای رسیدن به محل مورد نظر خود انتخاب کنند، اضافه کرد: بیش از 50درصد تلفات شهری مربوط به عابران پیاده است. \r\n\r\n وی با اشاره به اینکه بین 30 تا 40 درصد تلفات به دلیل موتور سیکلت است، تاکید کرد: در دو سوم حوادث پای موتور سیکلت در میان است و از لحاظ امنیتی وضعیت نگران کننده ای داریم. \r\n\r\n معاون حمل و نقل و ترافیک شهرداری اصفهان با تاکید بر اینکه در بحث حمل و نقل عمومی 42 ایستگاه دو چرخه در اصفهان وجود دارد، افزود: زمانی 12 درصد سفر ها در سطح شهر با دو چرخه انجام می شده اما در حال حاضر کمتر از سه درصد سفر های شهری با دو چرخه صورت می گیرد. \r\n\r\n وی با بیان اینکه امیدواریم که تعداد ایستگاه های دو چرخه تا پایان سال جاری به 50 ایستگاه برسد، گفت: حدود 60 کیلومتر مسیر دو چرخه در شهر اصفهان وجود دارد که اکثر این مسیر ها نا ایمن است و درصدد هستیم که تا نیمه نخست سال جاری روان سازی این 60 کیلومتر انجام شود. \r\n\r\n صلواتی با اشاره به اینکه پیش بینی شورای شهر و شهرداری ایجاد 100 کیلومتر مسیر دو چرخه در سال آتی در اصفهان است، اظهار کرد: ایجاد محل های استقرار دو چرخه در مدارس نیز در دستور کار ما قرار دارد و درصدد ایجاد محل های استقرار دو چرخه در محدوده 50 مدرسه در شهر هستیم. \r\n\r\n وی با تاکید بر اینکه سالانه یک میلیارد تومان برای نگهداری ایستگاه های دو چرخه در شهر هزینه می شود، ادامه داد: در نظر داریم که 10 ایستگاه مکانیزه دو چرخه در مناطق مرکزی شهر ایجاد شود. \r\n\r\n معاون حمل و نقل و ترافیک شهرداری اصفهان با بیان اینکه در سال جاری تاکنون دولت تنها 8 میلیارد تومان از سهم 35 میلیارد تومانی یارانه بلیت اتوبوس ها را پرداخت کرده است، تصریح کرد: در حال حاضر 30 درصد تاکسی های اصفهان از سامانه هوشمند استفاده می کنند. \r\n\r\n وی ادامه داد: یک بسته تشویقی ارائه می شود که کرایه شهروندانی که از اصفهان کارت استفاده می کنند کمتر باشد و کرایه دریافتی رانندگانی که از سامانه هوشمند استفاده می کنند نیز بیشتر باشد و ما به التفاوت آن را شهرداری پرداخت کند. \r\n\r\n صلواتی تصریح کرد: در بودجه سال آتی شهرداری اصفهان حدود هفت میلیارد تومان بودجه برای راه اندازی سه خط BRT در اصفهان پیش بینی شده است. \r\n\r\n انتهای پیام/63004/س40
7,بارش برف در خراسان رضوی/ جو آرام و ترافیک روان در سایر جاده های کشور \r\n سرهنگ صمد اسفندیاری جانشین پلیس راه در گفت وگو با خبرنگار انتظامی خبرگزاری فارس در مورد آخرین وضعیت جوی و ترافیکی محورهای مواصلاتی کشور اظهار داشت: هم اکنون در اکثر محورهای مواصلاتی استان خراسان رضوی بارش برف جریان دارد. \r\n\r\n جانشین پلیس راه با بیان این مطلب که سایر محورهای مواصلاتی کشور از جوی آرام و ترافیکی روان برخوردار هستند خاطرنشان کرد: محورهای قم به گرمسار، شمشک به دیزین و قم به گرمسار تا اطلاع ثانوی مسدود است. \r\n\r\n انتهای پیام/
7,مواد مخدر خطرناک ترین و بزرگترین دشمن جامعه و مردم است/ آموزش پیشگیری از اعتیاد باید از مهدهای کودک و مدارس شروع شود \r\n به گزارش پایگاه اطلاع رسانی وزارت کشور؛ احمدی استاندار فارس با بیان این مطلب در دهمین جلسه شورای هماهنگی مبارزه با مواد مخدر استان، گفت: مسئله اعتیاد و قاچاق مواد مخدر مسئله بسیار مهم و حساسی است که باید همه آحاد جامعه در مبارزه همه جانبه با آن تلاش نمایند. \r\n استاندار و رییس شورای هماهنگی مبارزه با مواد مخدر فارس در ادامه افزود: می توان با کمک آموزش و پرورش، دانشگاه ها و سایر دستگاه های مربوطه یک نهضت بزرگ برای نابودی اعتیاد و عرضه مواد مخدر راه اندازی کرد و از ظرفیت جوانان، دانش آموزان، دانشجویان و طلاب برای رقم زدن کشوری بدون مواد مخدر و اعتیاد استفاده کرد. \r\n احمدی، اظهار داشت: با ارایه آموزش های لازم و به موقع در زمینه های پیشگیری از اعتیاد در مهدهای کودک و مدارس می توان نقش موثری در مبارزه همه جانبه با پدیده شوم اعتیاد و پیشگیری از آن داشت. \r\n وی گفت: وجود دانشگاه ها و مراکز علمی در استان فارس ظرفیت مناسب و بالایی را برای استان به وجود آورده است و دستگاه های مسئول باید از ظرفیت دانشگاه ها و دانشجویان استان در زمینه فرهنگ سازی برای مبارزه با مواد مخدر استفاده کنند. \r\n استاندار و رییس شورای هماهنگی مبارزه با مواد مخدر استان فارس، اظهار داشت: اقشار تاثیرگذار می توانند بال های قدرتمند نظام در موضوع فراگیری و همگرایی مبارزه با مواد مخدر باشند و معتقدیم هیچ پیشگیری بهتر از آموزش و فرهنگ سازی نیست. \r\n احمدی، اطلاع رسانی و آگاه سازی مبتنی بر اصول علمی را امر ضروری دانست و گفت: ترویج راهکارهای فرهنگی و آگاه سازی مبتنی بر اصول علمی می تواند نقش مؤثری در پیشگیری از اعتیاد در بین افراد جامعه داشته باشد. \r\n استاندار و رییس شورای هماهنگی مبارزه با مواد مخدر فارس، بر درمان و حمایت های اجتماعی از معتادان تاکید نمود و گفت: می بایست تمامی دستگاه ها با تمام توان و ظرفیت خود موضوع جمع آوری، نگهداری و درمان معتادان را به طور جدی دنبال و پیگیری کنند. \r\n در ابتدای این جلسه دبیر شورای هماهنگی مبارزه با مواد مخدر استان فارس نیز ضمن ارایه گزارشی از اقدامات شورا در 9 ماهه سال جاری، گفت: بحمداله با تعامل سازنده و همدلی ایجاد شده در بین دستگاه های استان در حوزه مبارزه با مواد مخدر موفقیت های خوبی کسب شده است که این موضوع نشان دهنده اهمیت مبارزه بی امان با اعتیاد و مواد مخدر است. \r\n محمدرضا ابراهیمی در ادامه بر تلاش مضاعف در راه مبارزه با مواد مخدر تاکید کرد و گفت: باید با ایجاد حساسیت لازم و تقویت فرهنگ مبارزه با مواد مخدر در بین تمامی اقشار جامعه، همه را در برابر این بلای خانمانسوز بسیج کنیم. \r\n دبیر شورای هماهنگی مبارزه با مواد مخدر استان فارس، گفت: مبارزه با مواد مخدر تنها با تلاش یک دستگاه و ارگان به نتیجه نمی رسد بلکه لازم است تا در سایه مشارکت جمعی، تمامی امکانات و دستگاه ها به صورت هماهنگ در این راه قدم بردارند. \r\n وی گفت: انتظار داریم کمیته های مختلف و اعضای شورای هماهنگی مبارزه با مواد مخدر استان با تمام توان برنامه های خود را برای اجتماعی کردن امر مبارزه ادامه دهند تا در فرصت باقی مانده از سال بتوانیم شاهد تلاش فراگیری در این ارتباط باشیم./م
7,فعالیت 350 مرکز درمان اعتیاد در گیلان \r\n به گزارش خبرگزاری فارس از رشت، علی اکبر پوراوزان بعد از ظهر امروز در جلسه شورای هماهنگی مبارزه با مواد مخدر گیلان با بیان اینکه این استان با تنوع قومی از آرامش بسیار بالایی برخوردار است، اظهار کرد: مسالمت و آرامش گیلان الگوی مثال زدنی در کشور و حتی جهان است. \r\n\r\n وی با بیان اینکه مشکل مواد مخدر این شادکامی ها را تلخ می کند، تصریح کرد: اگر چه از 2 میلیون و 500 هزار جمعیت گیلان تعداد 70 هزار نفر معتاد هستند اما زخمه هایی که از این اعتیاد نقش بسته، دردناک است. \r\n\r\n دبیر شورای هماهنگی مبارزه با مواد مخدر گیلان نگاه به موضوع مواد مخدر را جدی خواند و گفت: اعتیاد عامل تباهی زندگی ها بوده و بیشترین جرایم و طلاق ها با اعتیاد رابطه دارند. \r\n\r\n وی اثربخشی کارها را مهم خواند و یادآور شد: کمیته های شورای مبارزه با مواد مخدر گیلان با برنامه های انجام شده در زمینه کاهش این معضل فعالیت می کنند. \r\n\r\n پوراوزان با بیان اینکه درآمدزایی این شورا در سایه فعالیت های کمیته حقوقی چشمگیر است، خاطرنشان کرد: در نخستین کمیسیون حقوقی شورای مذکور تعداد 54 دستگاه خودرو به مزایده گذاشته شد و از محل فروش آنها یک میلیارد تومان به استان واریز کردیم. \r\n\r\n وی توسعه مراکز درمانی را از اهداف مهم عنوان کرد و یادآور شد: بیشترین توسعه مراکز درمانی با فعالیت 370 مرکز درمانی با دارو در گیلان است. \r\n\r\n دبیر شورای هماهنگی مبارزه با مواد مخدر گیلان از تهیه سه طرح مطالعاتی در زمینه فعالیت های این شورا خبر داد و تصریح کرد: مقابله با امر مواد مخدر نیازمند همکاری تمام دستگاه ها و مشارکت عمومی است. \r\n\r\n انتهای پیام/2300/ر
7,دوره آموزشی پیشگیری از اعتیاد در فردوس \r\n به گزارش خبرگزاری فارس از فردوس، حجت الاسلام والمسلمین محمد قناعت ظهر امروز در کارگاه آموزشی پیشگیری از اعتیاد که با حضور روحانیون شهرستان فردوس در محل مدرسه حبیبیه این شهرستان برگزار شد، اظهار کرد: یکی از بزرگ ترین آسیب های اجتماعی که امروزه گریبان گیر جامعه اسلامی شده، موضوع مواد مخدر است. \r\n\r\n وی افزود: اعتیاد به عنوان یک آسیب بزرگ اجتماعی، علاوه بر اینکه جوانان زیادی را مورد هدف قرار داده سبب بروز ناهنجاری هایی در جامعه نیز می شود که باید با اطلاع رسانی صحیح و به موقع از شیوع این پدیده شوم پیشگیری کرد. \r\n\r\n رئیس اداره تبلیغات اسلامی فردوس با اشاره به نقش موثر روحانیت در آگاه سازی مردم، تصریح کرد: روحانیون باید از تریبون های محافل و مجالس برای اطلاع رسانی و آگاه سازی مردم در ارتباط با پیامدهای ناگوار مواد مخدر و اعتیاد استفاده کنند. \r\n\r\n قناعت یادآور شد: در این کارگاه آموزشی تعداد 50 نفر از روحانیون مستقر، روحانیون مساجد، هیئت مذهبی و طرح هجرت شهرستان فردوس حضور دارند و در حاشیه کارگاه نیز تصاویری از پیامدهای شوم اعتیاد و مواد مخدر صنعتی و سنتی به نمایش گذاشته شده است تا روحانیون از نزدیک با انواع مواد مخدر آشنا و پیامدهای مصرف آن را به اقشار مختلف جامعه منعکس کنند. \r\n\r\n مبارزه با مواد مخدر وظیفه آحاد مردم است \r\n\r\n رئیس ستاد مبارزه با مواد مخدر فردوس نیز در این کارگاه آموزشی به اثرات نامطلوب مصرف مواد مخدر و نقش آن در بروز بزه کاری های اجتماعی و از هم گسیختگی کانون خانواده اشاره کرد و گفت: مبارزه با مواد مخدر، وظیفه آحاد مردم است. \r\n\r\n محمدعلی غلامی با اشاره به اینکه اعتیاد از ابزار مهم جنگ نرم دشمن علیه جوانان این مرز و بوم است، افزود: روحانیون نیز باید همانند ماموران نیروی انتظامی پا به عرصه مبارزه با مواد مخدر گذاشته و با روشنگری و آگاه سازی خانواده ها از شیوع پدیده شوم اعتیاد در سطح جامعه جلوگیری کنند. \r\n\r\n وی تصریح کرد: روحانیون باید از هر فرصتی برای آگاه سازی مردم نسبت به موضوع اعتیاد و مواد مخدر استفاده و پیامدهای حاصل از مصرف مواد مخدر و تاثیر سوء آن بر فرد، خانواده و جامعه را تبیین کنند. \r\n\r\n کارگاه آموزشی پیشگیری از اعتیاد با همکاری اداره تبلیغات اسلامی و نیروی انتظامی شهرستان فردوس برگزار شد. \r\n\r\n انتهای پیام/69007/ب30
7,مواد مخدر و اعتیاد یکی از چالش های سر راه استان لرستان است \r\n به گزارش خبرگزاری موج از خرم آباد، هوشنگ بازوند عصر امروز در جلسه تودیع و معارفه دبیر شورای مبارزه با مواد مخدر لرستان با اشاره به اینکه یکی از چالش های سر راه استان لرستان مواد مخدر و اعتیاد است، اظهارداشت: با وجود اینکه تلاش هایی زیادی در زمینه مبارزه با مواد مخدر در سطح لرستان انجام شده است، این فعالیتها کافی نیست. \r\n وی با تاکید براینکه برطرف کردن معضلات مواد مخدر و اعتیاد از مطالبات بحق مردم لرستان است گفت: در این زمینه باید توجه ویژه ای شود. \r\n بازوند با بیان اینکه شورای مبارزه با موارد مخدراز اولویت های وزیر کشوراست، گفت: دولت به تنهایی نمی تواند در این زمینه موفق باشدبلکه؛ باید سایر قواها دولت رایاری کنند. \r\n وی درادامه عنوان کرد: از عملکرد حجت الله فراشی راضی هستیم اما نیاز به تغییر و تحول بود و غلامرضا آقا میرزایی را که فردی مسئولیت پذیر، پرشتاب و دینامیکی است را به عنوان دبیر جدید شورای هماهنگی مبارزه با مواد مخدر لرستان معرفی کردیم. \r\n بازوند در ادامه خواستار همکاری دستگاه های عضو شورای مبارزه با مواد مخدر لرستان، با مدیریت جدید این شورا شد. \r\n گفتنی است؛ در این مراسم از زحمات حجت اله فراشی دبیر سابق شورای هماهنگی مبارزه با مواد مخدر لرستان تقدیر و غلامرضا آقا میرزایی به عنوان دبیر جدید این شورا معرفی شد.
7,وجود 10 درصد مراکز درمان اعتیاد کشور در اصفهان \r\n به گزارش خبرگزاری فارس از اصفهان، مصطفی هادی زاده ظهر امروز در نشست هم فکری و بررسی راه کارهای اجتماعی کردن مبارزه با مواد مخدر با اصحاب رسانه اظهار کرد: کمیته های حقوقی، درمان، پیشگیری، توسعه مشارکت های مردمی، زیرمجموعه شورای هماهنگی با مواد مخدر استان اصفهان هستند. \r\n\r\n وی با اشاره به از خودگذشتگی 3 هزار و 750 شهید و 12 هزار و 500 جانباز در کشور برای مبارزه با مواد مخدر، افزود: با این وجود هرچه پیش می رویم نرخ اعتیاد در کشور و استان رو به افزایش است. \r\n\r\n دبیر شورای هماهنگی مبارزه با مواد مخدر استان اصفهان ادامه داد: اگر مبارزه با اعتیاد همه جانبه و اجتماعی نشود و تک تک مردم در این قضیه ورود پیدا نکنند، اعتیاد نیز آنها را فرا گرفته و آلوده می شوند. \r\n\r\n وی با اشاره به اینکه در بین خانواده های درگیر اعتیاد دو نوع خانواده معتاددار و معتادساز وجود دارند، بیان کرد: تعداد خانواده های معتادساز بیش از خانواده های معتاددار است. \r\n\r\n هادی زاده تصریح کرد: در گذشته گفته می شد که اعتیاد شاه کلید ورود به آسیب های اجتماعی بوده اما امروز اعتیاد، حاکم بر تمام آسیب های اجتماعی است. \r\n\r\n وی با بیان اینکه 10 درصد مراکز درمان اعتیاد کشور در استان اصفهان قرار دارد، تاکید کرد: اصفهان رتبه نوزدهم در ابتلا به اعتیاد در میان استان های کشور و رتبه چهارم کشفیات ملی مواد مخدر را در اختیار دارد. \r\n\r\n دبیر شورای هماهنگی مبارزه با مواد مخدر استان اصفهان با اظهار تاسف از اینکه اطلاعات خانواده ها از مواد روان گردان و صنعتی بسیار کم است، یادآور شد: آموزش برای خانواده ها پیرامون موادمخدر باید به سمت آموزش به روز رفته و برای شهرستان ها نیز آموزش صحیح در نظر گرفته شود. \r\n\r\n وی در هر منطقه نوع استعمال مواد مخدر متفاوت است، گفت: در برخی مکان ها مخدر صنعتی و در برخی شهرستان ها نیز مخدر سنتی استفاده می شود. \r\n\r\n هادی زاده فرهنگ سازی را یکی از مؤثرترین راه های مقابله با اعتیاد دانست و اظهار کرد: اعتیاد سال ها است که از مرزها گذشته و دیگر زور و سیستم پر کردن زندان ها پاسخگو نیست، بلکه باید با فرهنگ سازی جلوی اعتیاد ایستاد. \r\n\r\n وی در پایان با اشاره به اینکه سه درصد از جمعیت کشور اعتیاد دارند، اضافه کرد: هر روز یک نوع مواد مخدر جدید وارد بازار می شود و در حال حاضر بیش از 360 نوع مواد مخدر وجود دارد. \r\n\r\n انتهای پیام/2301
7,عدم اجرای درست برنامه های پیشگیری از اعتیاد؛ دغدغه برنامه ریزان است \r\n اولین جلسه کمیته علمی و پژوهشی شورای هماهنگی مبارزه با مواد مخدر استان آذربایجان شرقی با هدف سیاستگذاری و حساس سازی جامعه علمی استان در راستای اجتماعی کردن امر مبارزه با مواد مخدر برگزار شد. \r\n\r\n به گزارش ایلنا دبیر شورای هماهنگی مبارزه با مواد مخدر آذربایجان شرقی در این جلسه گفت: بخشی از مشکلات جامعه از جمله برخی ناهنجاری های اجتماعی و به ویژه بحث اعتیاد و مواد مخدر ناشی از تحمیل و مدیریت بدخواهان نظام است که در این خصوص دلایل متقنی داریم. \r\n\r\n محمدعلی نصرتی با بیان اینکه مبارزه با مواد مخدر جزو اولین اولویت های مسایل اجتماعی استان در سال های اخیر بوده است تصریح کرد: چنانچه از ابتدا در مهندسی مبارزه با مواد مخدر برنامه ای هدفدار، راهی مشخص و کار علمی و پژوهشی صورت می گرفت و ظرفیتها و فرصتهای جامعه به خوبی ا حصا و شناسایی شده بود، قطعا امروز بسیاری از مشکلات و معضلات اعتیاد را نداشتیم. \r\n\r\n وی مهم ترین موضوع در این عرصه را غفلت از برنامه های پیشگیری اولیه از اعتیاد خواند و گفت: نتوانسته ایم نسبت به بسیج امکانات در خصوص پیشگیری اولیه از اعتیاد اقدام کنیم. \r\n\r\n وی اهداف تشکیل کمیته علمی پژوهشی را عملیاتی کردن مصوبات وزیر کشور در جهت ایجاد موج اجتماعی کردن مبارزه با مواد مخدر عنوان کرد. \r\n\r\n حسن ولی زاده رییس دانشگاه شهید مدنی آذربایجان نیز در این نشست در سخنان خود، تبدیل شهر تبریز به شهری بدون معتاد را از اهداف بلندمدت این کمیته دانست و بر استفاده از ظرفیتهای علمی استان در راستای کمک به رفع مساله اعتیاد با مطالعه علمی مسایل و استفاده از نظرات کارشناسی و تاسیس پژوهشکده کاربردی علوم انسانی تاکید کرد. \r\n\r\n در پایان این جلسه مقرر شد موضوع فضای مجازی، ظرفیتها و آسیبهای این حوزه در دستور کار کمیته علمی و پژوهشی استان قرار گرفته و نسبت به ایجاد کار گروه ویژه فضای مجازی اقدامات لازم صورت گیرد. \r\n\r\n پایان پیام
7,فعالیت 97 کمپ ترک اعتیاد در کرمانشاه \r\n به گزارش خبرگزاری فارس از کرمانشاه، علی شمشیری عصر امروز در نشست خبری قائم مقام دبیرکل ستاد مبارزه با مواد مخدر از فعالیت 97 مرکز ترک اعتیاد در استان کرمانشاه خبر داد. \r\n\r\n وی از مرگ 94 معتاد طی امسال در استان کرمانشاه خبر داد و گفت: این آمار نسبت به مدت مشابه سال گذشته با 30 درصد افزایش مواجه بوده است. \r\n\r\n دبیر شورای هماهنگی مبارزه با مواد مخدر استان کرمانشاه با اشاره به نقش آگاه سازی مردم در عدم گرایش به مواد مخدر، افزود: آموزش اساس پیشگیری از اعتیاد است. \r\n\r\n شمشیری در مورد عرضه مخدرهای صنعتی همچون ترامادول و متادون و نشت آنها به بازار سیاه بیان داشت: هیچ داروخانه ای حق فروش ترامادول بدون نسخه پزشک را ندارد. \r\n\r\n وی با تأکید بر افزایش نظارت ها بر توزیع این مواد توسط افراد سودجو، ادامه داد: با ورود به این قضیه با این افراد سودجو به شدت برخورد خواهیم کرد. \r\n\r\n انتهای پیام/2700/غ20
7,اعتیاد به مواد مخدر صنعتی نوعی خودکشی و مرگ تدریجی است \r\n به گزارش خبرگزاری فارس از بافق، حجت الاسلام سیدجواد سلیمانی، ظهر امروز در جمع مردم بافق اظهار داشت: اعتیاد دسیسه شوم استکبار و دامی از سوی دشمن برای نسل امروز است. \r\n\r\n امام جمعه بافق خاطرنشان کرد: دشمنان با معتاد کردن جوانان و نوجوانان به دنبال نابودی این قشر جامعه هستند بنابراین مسئولان باید تلاش کنند تا جوانان در دام اعتیاد گرفتار نشوند. \r\n\r\n وی، اعتیاد جوانان را از مصادیق جنگ نرم دشمن خواند و تاکید کرد: حرکت بسیجی وار و گسترده در راستای مقابله با مواد مخدر و جنگ نرم استکبار و حضور پررنگ مردم در کنار مسئولان ذیربط، لازم و ضروری است. \r\n\r\n سلیمانی خواستار مشارکت بیشتر مردم به ویژه خانواده ها در راستای فرهنگ سازی و اطلاع رسانی به قشر جوان با رویکرد کاهش آسیب های اعتیاد در سطح جامعه شد. \r\n\r\n امام جمعه بافق با بیان اینکه در مکتب دینی ما مواد مخدر بسیار منفور است، خاطرنشان کرد: اعتیاد به موادمخدر بنیان خانواده را از بین می برد و همین از هم گسیختگی خانواده ها از گناهان بزرگ بوده که نزد خداوند نابخشودنی است. \r\n\r\n رئیس شورای فرهنگ عمومی بافق، اعتیاد به مواد مخدر صنعتی را نوعی خودکشی و مرگ تدریجی عنوان کرد و افزود: مسئولان باید با جدیت هرچه تمام تر از قاچاق موادمخدر صنعتی جلوگیری کنند تا مردم به ویژه جوانان در چاه مرگبار اعتیاد مواد مخدر صنعتی سقوط نکنند. \r\n\r\n امام جمعه بافق تعامل و همکاری دستگاه های اجرایی را در این مهم خواستار شد و گفت: بر همه دستگاه هایی که به هر نحو در این امر دخیل باشند واجب است که سهم خود را در مبارزه با مواد مخدر سنتی و صنعتی ایفا کنند. \r\n\r\n به گزارش فارس، شهرستان بافق به لحاظ موقعیت جغرافیایی و همجواری با استانهای کرمان و خراسان جنوبی در مسیر ترانزیت قاچاق مواد مخدر قرار دارد. \r\n\r\n انتهای پیام/2464/ط30
7,ظرفیت سازی برای مشارکت اجتماعی در مقابله با مواد مخدر \r\n به گزارش خبرگزاری فارس از همدان، عبدالحسین مرادی ظهر امروز در همایش نقش مشارکت مردمی در مبارزه با مواد مخدر و روانگردان ها اظهار کرد: امسال همایش های مختلفی در زمینه مبارزه با مواد مخدر در استان برگزار شده است. \r\n\r\n وی با بیان اینکه امروزه نقش مشارکت های مردمی در زمینه مبارزه با مواد مخدر از اهمیت بالایی برخوردار است، افزود: هدف از این همایش یافتن راه حل و انتقال آن به جامعه است. \r\n\r\n دبیر شورای هماهنگی مبارزه با مواد مخدر همدان با اشاره به اینکه یکی از راه های اصلی در تصمیم گیری شناخت مسئله است، تصریح کرد: نیافتن صورت مسئله در هر زمینه، افراد را در یافتن راه حل با مشکل مواجه می کند. \r\n\r\n وی با بیان اینکه پیشرفت هر کشور به نیروی انسانی آن بستگی دارد، خاطرنشان کرد: بسیاری از کشورها از منابع بسیاری برخوردارند اما نیروی انسانی کارآمد ندارند، برعکس برخی کشورها با نداشتن منابع، نیروهای انسانی کارآمدی دارند که باعث پیشرفت کشورشان شده اند. \r\n\r\n مرادی مبارزه با بحران اعتیاد را در گرو مشارکت اجتماعی دانست و عنوان کرد: مسئولان و متولیان امر باید در این زمینه ظرفیت سازی کنند که نخستین گام، پیشگیری و کارکردهای فرهنگی است. \r\n\r\n وی با اشاره به اینکه نباید بگذاریم افراد جامعه در دام اعتیاد گرفتار شوند، گفت: خیرین باید در این زمینه وارد شوند و با ساخت اماکن تفریحی و ورزشی برای جوانان فضای شادی را برای آنها ایجاد کنند تا به سمت اعتیاد نروند. \r\n\r\n دبیر شورای هماهنگی مبارزه با مواد مخدر همدان تصریح کرد: در استان همدان 18 ایستگاه ورزشی برای انجام ورزش همگانی وجود دارد که مردم می توانند از ساعت پنج صبح تا هشت به صورت رایگان از این فضاها استفاده کنند. \r\n\r\n وی بیان داشت: رهبر معظم انقلاب در خصوص مبارزه با مواد مخدر، فرمانی در 11 بند صادر کرده اند که باید با مشارکت های مردمی آنها را عملیاتی کنیم. \r\n\r\n مرادی خاطرنشان کرد: اتخاذ تدابیر لازم برای حضور جدی مردم در زمینه پیشگیری، مبارزه با مواد مخدر باید مد نظر باشد زیرا بدون حمایت اجتماعی از معتادان بهبودیافته نمی توان در زمینه مقابله با این بلای خانمانسوز موفق بود. \r\n\r\n وی ادامه داد: استفاده از ظرفیت های مختلف خیرین، صاحبنظران و اقشار مختلف جامعه در زمینه مبارزه با این معضل، باید مورد توجه قرار گیرد. \r\n\r\n دبیر شورای هماهنگی مبارزه با مواد مخدر همدان با بیان اینکه باید مبارزه جدی با مواد مخدر در جامعه صورت گیرد، ابراز داشت: طبق آمار ارائه شده، 1.5 درصد جمعیت کشور گرفتار مواد مخدر هستند اما 98.5 درصد آن ها بهبودیافته اند. \r\n\r\n وی تصریح کرد: انتظار می رود این 98.5 درصد بتوانند 1.5 درصد دیگر را مدیریت و حمایت کنند تا آنها نیز بتوانند از دام اعتیاد رهایی یابند. \r\n\r\n مرادی با اشاره به اینکه امروزه مواد مخدر در تمام روستاها، کوچه ها و بعضاً در خانه ها وجود دارد اما خبر نداریم، عنوان کرد: متأسفانه 71 درصد زندانیان، 67 درصد سارقان، 55 درصد آمار طلاق، 25 درصد وقوع قتل، 60 درصد همسرآزاری و 40 درصد کودک آزاری به موضوع اعتیاد و مواد مخدر مربوط می شود. \r\n\r\n وی اظهار کرد: مقابله با مواد مخدر، نیازمند عزم و حرکت همگانی است تا جلوی استفاده از مواد در جامعه گرفته شود. \r\n\r\n شایان ذکر است در پایان این همایش از سه فعال اجتماعی در زمینه مبارزه با مواد مخدر تقدیر شد. \r\n\r\n انتهای پیام/89024/صا20
7,اعتیاد 26 درصدی معتادان به مواد مخدر صنعتی و روانگردان ها \r\n به گزارش خبرگزاری فارس از کرمان، سردار حسین چناریان صبح امروز در شورای پیشگیری از وقوع جرم استان کرمان اظهار داشت: مواد مخدر دغدغه جدید و جدی مردم و مسئولان است و استان کرمان در زمینه شیوع مواد مخدر رتبه خوبی در کشور ندارد. \r\n\r\n وی افزود: از نظر تعداد اعتیاد و معتادان استان چهارم کشور هستیم و در حال حاضر 120 هزار معتاد در استان کرمان وجود دارد که اعتیاد آنها محرز است و از این تعداد 8 هزار نفر آنها معتاد پرخطر هستند. \r\n\r\n چناریان بیان کرد: شیوع مصرف مواد مخدر در بین زنان و دختران را شاهد هستیم و از 3 درصد به 10 درصد افزایش یافته و این موضوع بسیار نگران کننده است. \r\n\r\n فرمانده انتظامی استان کرمان تصریح کرد: در بررسی های صورت گرفته ما جزو استان هایی هستیم که شیوع سن مصرف مواد مخدر و اعتیاد در آن پایین آمده است و مصرف مواد صنعتی هم افزایش یافته است و این افزایش نشان می دهد، باید کارهای حوزه پیشگیری از اعتیاد با جدیت بیشتری اجرایی شود. \r\n\r\n وی با اشاره به اینکه شیوع سن مصرف روانگردان ها در بین قشر تحصیل کرده بالاست و باید با آگاه سازی جامعه از شیوع این آسیب جلوگیری شود، گفت: شیوع مصرف مواد مخدر صنعتی در جامعه زیاد شده و از 3 درصد به 22 درصد رسیده است. \r\n\r\n چناریان عنوان کرد: در حال حاضر 26 درصد معتادان را معتادان به مواد مخدر صنعتی و روانگردان ها تشکیل می دهند و یک باور غلط در جامعه وجود دارد که آمفتامین ها معتاد کننده نیستند و به همین منظور مصرف مواد مخدر صنعتی و روان گردان ها رو به افزایش است. \r\n\r\n وی بیان داشت: فروش و عرضه غیرقانونی متادون نیز یک نگرانی است و بخشی از کار پلیس مبارزه با مواد مخدر به رفع این موضوع اختصاص داده شده است. \r\n\r\n چناریان عنوان کرد: موضوع پیشگیری از اعتیاد را باید به عنوان یک موضوع جدی در استان کرمان مطرح کرده و راهکارهای پیشگیری را با همکاری دستگاه های مختلف اجرایی کنیم. \r\n\r\n فرمانده انتظامی استان کرمان ادامه داد: سند پیشگیری از اعتیاد، بهترین مبنای کار در پیشگیری و کاهش آسیب اعتیاد است و مصون سازی افراد سالم و افراد در معرض خطر یک اولویت مورد تاکید است. \r\n\r\n چناریان تصریح کرد: براساس سند جامع پیشگیری از اعتیاد، اقداماتی در استان کرمان انجام شده و تاکنون 21 فعالیت قابل اجرا برای پیشگیری از اعتیاد در استان تدوین و 12 مورد آن با اولویت پیش بینی شده است. \r\n\r\n وی با اشاره به اینکه ایجاد مدیریت واحد در انجام کارهای فرهنگی پیشگیری از اعتیاد را باید مورد تاکید قرار داد، بیان داشت: توانمندسازی مردم برای ورود به مسائل اجتماعی، فرهنگی، سازماندهی متکدیان، هوشیاری خانواده ها و توجه به جوانان و نوجوانان و مدیریت متادون از دیگر راهکارهای پیشگیری از شیوع مصرف مواد مخدر به شمار می رود. \r\n\r\n انتهای پیام/80018/ق40/ف4004
7,اعتیاد به مواد مخدر جامعه را درگیر این بلای خانمان سوز می کند \r\n به گزارش خبرگزاری فارس از اراک محمدحسین مقیمی ظهر امروز در یازدهمین نشست اعضای شورای هماهنگی مبارزه با مواد مخدر استان مرکزی اظهار داشت: یکی از مهم ترین علل بازگشت معتادان بهبودیافته به سمت مواد مخدر عدم پذیرش آنها از سوی جامعه است. \r\n\r\n وی با اشاره به اینکه رهایی از اعتیاد کاری دشوار است، افزود: افرادی که سختی این کار را تحمل کرده و از دام اعتیاد رهایی می یابند، حداقل توقع شان پذیرش از سمت جامعه است، بر این اساس مردم و مسئولان باید این افراد را در بین خودشان پذیرفته و مانع طرد آنها شوند. \r\n\r\n استاندار مرکزی بیان کرد: باید با ایجاد کارگروهی به مسئولیت اداره کل تعاون، کار و رفاه اجتماعی و با عضویت صندوق مهر امام رضا(ع)، اتاق اصناف، سازمان صنعت، معدن و تجارت، بهزیستی، اداره کل زندان ها، صنایع دستی، جهاد کشاورزی و فنی و حرفه ای برای ایجاد اشتغال بهبود یافتگان در جامعه برنامه ریزی شود. \r\n\r\n مقیمی علل گرایش اعتیاد در افراد را خوشی ها و ناخوشی های زندگی بیان و عنوان کرد: عده ای از افراد با نگاه تجارت و عده ای هم برای آلوده کردن جوانان و نابود کردن نسل های آینده با نگاه ضربه زدن به جمهوری اسلامی ایران اقدام به فروش مواد مخدر در کشور می کنند. \r\n\r\n وی با اشاره به مبارزات فراوان نظام در برابر گسترش و شیوع مواد مخدر در کشور گفت: کشور جمهوری اسلامی ایران برای مبارزه با مواد مخدر و اعتیاد هم شهدای بسیاری را تقدیم نظام کرده و هم برنامه های فرهنگی و اجتماعی بسیاری را در این راستا تدوین کرده است، اما نکته اساسی در این بین سنگین بودن هجمه مواد مخدر در جامعه است که می تواند هر قشری از مردم را آلوده کند. \r\n\r\n مقیمی ورود مردم به میدان حمایت از بهبود یافتگان را عاملی مهم در کاهش بازگشت این افراد به سمت مواد مخدر دانست و ادامه داد: اگر خیرین همچون کارهای دیگر در حمایت از توانمند سازی و اشتغال معتادان بهبود یافته ورود پیدا کنند آن هنگام است که میل این افراد برای بازگشت به سمت مواد مهلک مخدر از بین خواهد رفت. \r\n\r\n دبیر شورای مبارزه با مواد مخدر استان مرکزی نیز گفت: استان مرکزی جزو استان های سفید در زمره مصرف شیشه در کشور به شمار می رود. \r\n\r\n محمد زیدوند ادامه داد: در حال حاضر کشور با موج جدیدی از گرایش به اعتیاد یعنی جایگزینی مواد صنعتی به جای مواد سنتی که بسیار مهلک و خطرناک هستند مواجه است. \r\n\r\n وی هدف از برگزاری کارزار رسانه ای پیشگیری از مصرف شیشه در استان را کاهش تقاضا برای مصرف این ماده و حفظ وضعیت موجود دانست و عنوان کرد: باید برای پیشگیری از مصرف مواد مخدر همزمان برنامه هایی در سطح شهر و روستاها اجرایی شود. \r\n\r\n زیدوند یادآور شد: هر کارآفرینی که معتاد بهبود یافته را برای اشتغال بپذیرد، می تواند از تسهیلات با کارمزد چهار درصد برخوردار شود. \r\n\r\n دبیر شورای مبارزه با مواد مخدر استان مرکزی تصریح کرد: دبیرخانه شورای مبارزه با مواد مخدر استان در راستای رفع مشکل اشتغال بهبود یافتگان اقدام به تهیه بانک اطلاعاتی از معتادان بهبود یافته و هنرهای آنها، برگزاری سه جلسه اشتغال و توانمندسازی و معرفی افراد بهبود یافته به کارآفرینان کرده است. \r\n\r\n وی خاطرنشان ساخت: رفع مشکل اشتغال بهبود یافتگان یکی از اولویت های این دبیرخانه است که برای انجام و تحقق آن برنامه های متنوعی نیز در دستور کار قرار دارد. \r\n\r\n انتهای پیام/87005/ک40
7,وجود پایپ و فندک اتمی در کیف دانشجویان نشانه خطرناکی است/ کف سن اعتیاد به 15 سالگی کاهش یافت/آرایشگاه های زنانه مروج اعتیاد \r\n به گزارش خبرنگار بهداشت و درمان خبرگزاری فارس ، علیرضا جزینی صبح امروز با حضور در دانشکده خبر ضمن عقد تفاهم نامه همکاری های مشترک میان ستاد مبارزه با مواد مخدر و این دانشکده بازدیدی از نمایشگاه عکس دانشکده خبر داشت و در پایان به سؤالات دانشجویان در رابطه با مواد مخدر پاسخ داد. \r\n\r\n وی در صحبت های خود خطاب به دانشجویان گفت: شما دانشجویان خبرنگاری هستید و باید بدانید که امروزه رسانه ها بحث مشارکت مردم را در مقابله با مواد مخدر افزایش می دهند و همچنین نقش آموزش دهنده، کنترل کننده و نظارت بر مشارکت مردم را بر عهده دارند. \r\n\r\n قائم مقام دبیر کل ستاد مبارزه با مواد مخدر با بیان اینکه 92 درصد مردم اعتیاد را اولین آسیب و جدی ترین آنها در جامعه می دانند، گفت: آمارهای ما نشانگر حرکت پیشرونده اعتیاد در جامعه است و ما وظیفه داریم مانند سرطان اول جلوی پیشروی آن را بگیریم. \r\n\r\n وی مسئله اصلی اعتیاد کشور را مواد مخدر صنعتی دانست و گفت: وجود پایپ و فندک اتمی به عنوان 2 وسیله اصلی مصرف شیشه در کیف دانشجویان و جوانان نشانه خطرناکی است. خانواده ها باید ضمن شناختن این وسایل در صورت مشاهده آنها در کیف جوانان خود نسبت به فرزندان خود حساس شوند. \r\n\r\n جزینی به دلایل اعتیاد دانشجویان اشاره کرد و گفت: مطابق گفته خود دانشجویان دوستان نقش اصلی را در اعتیاد دانشجویان ایفا می کنند و سپس عدم آگاهی آنها از مواد مخدر و همچنین فرض اشتباه عدم اعتیادآوری شیشه موجب می شود که دانشجویان به سمت مواد مخدر سوق داده شوند. \r\n\r\n به گفته وی علائم مصرف مواد مخدر صنعتی می تواند شکاکی و پرخاشگری زوجین نسبت به یکدیگر، منزوی شدن یا وسواس شدید باشد. \r\n\r\n قائم مقام دبیر کل ستاد مبارزه با مواد مخدر با تأکید بر این نکته که باید نسبت به آگاه سازی مردم اقدام شود و علائم و خطرهای مواد مخدر به آگاهی آنها برسد، گفت: متأسفانه قرص های ریتالین و لاغری که در آرایشگاه های زنانه توزیع می شود حاوی آمفتامین ها و متا آمفتامین ها هستند. \r\n\r\n وی ادامه داد: در 3 هفته گذشته 14 میلیون قرص ترامادول در استان فارس، 4 میلیون در تهران کشف شد و تعداد کشفیات قرص های مخدر در 11 ماه گذشته به 70 میلیون عدد رسید. \r\n\r\n جزینی تأکید کرد: نه ما این میزان تولید ترامادول در کشور داریم و نه پزشکان ما آن را برای بیماران تجویز می کنند؛ طبق اطلاعاتی که من دارم دیگر پزشکان ترامادول برای بیماران تجویز نمی کنند پس این مقدار ترامادول از کجا وارد می شود. \r\n\r\n وی با بیان اینکه دستور توقف تولید ترامادول و دیفنوکسیلات صادر شده است، گفت: متأسفانه شیشه برخلاف مواد مخدر سنتی پروتکل درمانی ندارد و تنها اراده و اعتماد به نفس می تواند به شخص معتاد کمک کند. \r\n\r\n قائم مقام دبیر کل ستاد مبارزه با مواد مخدر به طراحی 202 عنوان تحقیقاتی و چندین طرح پژوهشی در ستاد مبارزه با مواد مخدر اشاره کرد و گفت: 290 اتاق فکر در استان های کشور با حضور اساتید و 9 هزار دانشجو تشکیل شده است به طوری که وقتی طرح ایده های برتر در 7 استان به اجرا درآمد بیش از 5 هزار ایده در 6 استان و بیش از 16 هزار ایده در استان گلستان از سوی مردم به دست ما رسید که از این 16 هزار، 13 هزار مورد آن را دانشجویان ارسال کرده بودند. \r\n\r\n وی به استفاده قرص ریتالین در شب های امتحان اشاره کرد و گفت: مطالعات نشان می دهد که 50 درصد فروش ریتالین در شب های امتحان بدون مجوز و نسخه پزشک بوده و به همین منظور بعد از گذشت 3 سال فهرست داروهای حاوی مخدر در 3 لیست تهیه شده و پس از تصویب نهایی در مجمع تشخیص مصلحت نظام جرم حمل غیرمجاز آنها مشخص می شود. \r\n\r\n در ادامه یکی از دانشجویان از جزینی پرسید: گردش مالی مواد مخدر در کشور 20 هزار میلیارد تومان در سال است در حالی که بودجه مبارزه با مواد و پیشگیری حدود 40 میلیارد تومان است آیا با توجه به این تفاوت برنامه ای برای افزایش بودجه پیشگیری ندارید؟ \r\n\r\n جزینی در پاسخ به این دانشجو گفت: سؤالی که شما مطرح کرده اید درست است و عقل سلیم می گوید که موضوع پیشگیری اهمیت دارد، امروز دیگر کیفر اکسیری شفابخش نیست که با آن بتوانیم به درمان موضوع اعتیاد بپردازیم. \r\n\r\n وی افزود: خوشبختانه سندی تهیه شده تا در عرض 5 سال 40 میلیون نفر تحت پوشش آموزش های پیشگیرانه قرار بگیرند در این ارتباط باید بگویم که طبق قانون از 100درصد بودجه پیشگیری و آموزش های مربوط به آن 80 درصد را دستگاه های مربوطه باید پرداخت می کردند و 20 درصد را ستاد مبارزه با مواد مخدر. \r\n\r\n قائم مقام دبیر کل ستاد مبارزه با مواد مخدر تأکید کرد: ما 20 درصد سهم خود را پرداخت کردیم اما متأسفانه دستگاه ها 80 درصد سهم خود را ندادند، حال نظر ما هم این است که باید در حوزه پیشگیری سرمایه گذاری بیشتری بکنیم. \r\n\r\n وی با بیان اینکه کف سن اعتیاد به 15 سالگی کاهش پیدا کرده است، گفت: یک درصد دانش آموزان مقطع دوم متوسطه کشور مصرف کننده مواد مخدر هستند. \r\n\r\n انتهای پیام/
7,دانشجویان 70 درصد بیشتر از عموم مردم در معرض اعتیاد هستند \r\n به گزارش خبرگزاری فارس از زنجان، تقی نصیری عصر امروز در جلسه شورای مبارزه با مواد مخدر استان زنجان گزارشی از برنامه های شورای مبارزه با مواد مخدر استان در کمیته های مختلف درمان، پیشگیری، آموزش و ... ارائه کرد. \r\n\r\n وی با اشاره به اعتبارات اختصاص یافته به امر مبارزه با مواد مخدر و پیشگیری بیان کرد: اعتبار ویژه ای برای توانمندسازی معتادان بهبودیافته در استان اختصاص یافته و به وزارت کار و تعاون پرداخت شده است. \r\n\r\n دبیر شورای هماهنگی مبارزه با مواد مخدر استان زنجان با توضیح اینکه شورای هماهنگی مبارزه با مواد مخدر در صورت تخصیص اعتبار استانی عینا مبلغ ابلاغی را به دستگاه ها خواهد داد، از دستگاه های اجرایی استان خواست، پیگیر منابع خود از وزارت خانه های مربوط باشند. \r\n\r\n این مسئول در ادامه با ارائه گزارشی از میزان اعتبارات اختصاص یافته به دستگاه های اجرایی استان طی چهار ماهه نخست امسال و از سوی دبیر شورای هماهنگی مبارزه با مواد مخدر تصریح کرد: در این مدت 470 میلیون ریال اعتبار به بهزیستی اختصاص داده شده است. \r\n\r\n نصیری خاطرنشان کرد: همچنین در مدت اعلام شده آموزش و پرورش نیز 200 میلیون ریال در این زمینه اعتبار دریافت کرده است. \r\n\r\n وی در بخش دیگری از سخنان خود به میزان شیوع مواد مخدر در بین اقشار مختلف جامعه اشاره داشت و گفت: این میزان در بین دانشجویان رشته های مرتبط با علوم پزشکی 1،6 درصد است. \r\n\r\n دبیر شورای هماهنگی مبارزه با مواد مخدر استان زنجان همچنین میزان شیوع مواد مخدر را در بین دانشجویان دانشگاه های دولتی رشته های غیرپزشکی را 2،6 درصد اعلام کرد و افزود: در مجموع میانگین شیوع اعتیاد در کشور 1،6 درصد است. \r\n\r\n این مسئول خاطرنشان کرد: آمارهای اعلامی نشان می دهد که دانشجویان 70 درصد بیشتر از عموم مردم در معرض اعتیاد هستند. \r\n\r\n انتهای پیام/73005/غ20
7,حمایت از اشتغال بهبودیافتگان مواد مخدر از اقدامات ستاد مبارزه با مواد مخدر است \r\n به گزارش خبرگزاری فارس از خوسف، علی زندی بعد از ظهر امروز در هفتمین جلسه شورای فرعی مبارزه با مواد مخدر این شهرستان اظهار داشت: رویکرد اساسی و اصلی ستاد مبارزه با مواد مخدر، اجتماعی کردن مبارزه با مواد مخدر است و آثار کارهای فرهنگی در درازمدت نتیجه می دهد. \r\n\r\n وی تصریح کرد: امروزه نیروی انتظامی یا سایر دستگاه های اجرایی به تنهایی قادر به مبارزه با مواد مخدر نیستند بلکه اجرای این امر نیازمند همکاری و هماهنگی سایر دستگاه های اجرایی با یکدیگر است. \r\n\r\n دبیر شورای فرعی مبارزه با مواد مخدر خراسان جنوبی افزود: استفاده از ظرفیت سازمان های مردم نهاد یا غیردولتی یکی از اقدامات ویژه ستاد مبارزه با مواد مخدر است. \r\n\r\n زندی ادامه داد: سازمان های مردم نهاد یا گروه معتادان گمنام (NA) گروه های خوبی هستند که باید به درستی مدیریت شوند تا افرادی را که درگیر مواد مخدر شده اند را پاک کنیم. \r\n\r\n وی حمایت از اشتغال بهبودیافتگان مواد مخدر را یکی از اقدامات مهم ستاد مبارزه با مواد مخدر عنوان کرد و افزود: یکی از دغدغه های همیشگی ما در حوزه مبارزه با مواد مخدر بحث اشتغال معتادان بهبودیافته است که با کمک همه دست اندرکاران با استفاده از تسهیلات کم بهره به رهایافتگان از دام اعتیاد کمک می شود. \r\n\r\n اختصاص 75 میلیون تومان برای تجهیز خانه های ورزش چهار شهرستان مرزی خراسان جنوبی \r\n\r\n دبیر شورای فرعی مبارزه با مواد مخدر خراسان جنوبی با بیان اینکه در سال جاری اعتبارات سمن ها دو برابر افزایش یافته است، یادآور شد: با توجه به وضعیت شهرستان خوسف و موقعیت آن تلاش می کنیم سمن های این شهرستان مورد توجه خاص واقع شود. \r\n\r\n زندی خاطرنشان کرد: امسال مبلغ 75 میلیون تومان از محل اعتبارات مبارزه با مواد مخدر برای تجهیز و بازسازی خانه های ورزش چهار شهرستان مرزی خراسان جنوبی در نظر گرفته شده است. \r\n\r\n لازم به ذکر است در این جلسه سایر دستگاه های مربوطه اعم از کمیته امداد، بهزیستی، ورزش و جوانان، آموزش و پرورش، بهداشت و درمان و فنی و حرفه ای شهرستان خوسف به بیان اقدامات انجام داده خود در راستای پیشگیری از اعتیاد و شورای فرعی مبارزه با مواد مخدر پرداختند. \r\n\r\n انتهای پیام/69017/ذ30
7,مشکلات زندانیان مواد مخدر رسیدگی می شود \r\n به گزارش خبرگزاری فارس از یاسوج، هوشنگ یاری پور فرماندار بویراحمد به همراه اعضای شورای هماهنگی مبارزه با مواد مخدر شهرستان از بند زندانیان مواد مخدر زندان مرکزی این شهر بازدید کردند. \r\n\r\n فرماندار بویراحمد هدف از بازدید صورت گرفته را بررسی مشکلات زندانیان عنوان کرد و گفت: اعتیاد به مواد مخدر یکی از مهمترین مشکلات اجتماعی ،اقتصادی و بهداشتی است که عوارض ناشی از آن موجب رکود اجتماعی در زمینه های مختلف می شود از این رو آموزش یکی از بهترین راه های پیشگیری از گرایش به مصرف مواد مخدر و اعتیاد در جامعه است. \r\n\r\n وی بر ضرورت آگاهی و آشنایی خانواده ها و جوانان با مواد مخدر و مضرات آن در جهت هدایت جامعه به سمت پیشگیری و درنتیجه پاکسازی جامعه به مصرف مواد تأکید کرد و گفت: جوانان به دلیل داشتن هیجان طلبی، استقلال و کنجکاوی بیشتر در معرض خطر مصرف مواد مخدر هستند که انتظار می رود آگاه سازی لازم در این خصوص صورت گیرد. \r\n\r\n این مسئول پیشگیری و آگاه سازی از مضرات مصرف مواد مخدر را از راه های جلوگیری مصرف مواد مخدر عنوان کرد و گفت: آگاه سازی جامعه از طریق برگزاری کارگاه های آموزشی راه های جلوگیری از گرایش جوانان به مواد مخدر است. \r\n\r\n یاری پور ادامه داد: اعتیاد به موادمخدر یکی از مهمترین مشکلات اجتماعی، اقتصادی و بهداشتی است که عوارض ناشی از آن تهدیدی جدی برای جامعه بشری محسوب می شود و موجب رکود اجتماعی در زمینه های مختلف می شود. \r\n\r\n فرماندار بویراحمد که در جمع زندانیان مواد مخدر سخن می گفت، تصریح کرد: مشکلات معتادان در بند به شورای هماهنگی مبارزه با مواد مخدر استان اعلام می شود تا با بازگشت به جامعه بتوانند درآمدزایی برای خود داشته باشند. \r\n\r\n این مسئول معرفی بهبود یافتگان به صندوق مهر امام رضا، معرفی به مراکز آموزش فنی و حرفه ای به منظور ایجاد شغل، مکاتبه با نهادهای حمایتی جهت تحت پوشش قرار دادن زندانیان نیازمند و برگزاری جشن گلریزان زندانیان بدهکار را از برنامه های پیشنهادی به شورای هماهنگی مواد مخدر استان عنوان کرد. \r\n\r\n انتهای پیام/82011/س30
7,شبکه های اجتماعی آسیب های جدی وارد کرده است \r\n به گزارش خبرگزاری فارس از سیرجان، علیرضا پریور بعد از ظهر امروز در حاشیه برگزاری دوره آموزشی آسیب های اجتماعی در این شهرستان اظهار داشت: بیش از 4 هزار و 200 کلاس آموزشی برای افراد تحت امر فرماندهی انتظامی در این زمینه در استان برگزار شده است. \r\n\r\n وی بیان کرد: هدف از برگزاری این کارگاه های آموزشی ارتقای مهارت های ارتباطی است که هرچه افراد پلیس بتوانند، قوی تر و توانمندتر با مردم ارتباط برقرار کنند در وظیفه خود موفق تر عمل می کنند. \r\n\r\n معاون اجتماعی فرماندهی انتظامی استان کرمان بیان کرد: این دوره ها را در کنترل و پیشگیری آسیب های اجتماعی موثر است. \r\n\r\n پریور افزود: آسیب های اجتماعی جدید شامل گسست خانواده، طلاق های توافقی، مشروبات الکلی، اعتیاد به اینترنت و شبکه های اجتماعی است که به راه های مبارزه با آن بی توجهی شده و آسیب جدی به افراد و بنیان خانواده به ویژه جوانان وارد کرده است. \r\n\r\n انتهای پیام/80015
7,بی تفاوتی های اجتماعی راس هرم آسیب های اجتماعی است \r\n به گزارش خبرگزاری دفاع مقدس از شیراز، حمید آزرمی در جمع خبرنگاران اظهار داشت: علیرغم اینکه همه اذعان دارند که در رأس هرم آسیب های اجتماعی، اعتیاد قرار دارد، من آسیب بدتر از اعتیاد را در رأس هرم آسیب های اجتماعی قرار می دهم. \r\n\r\n وی بیان داشت: بهزیستی به ترمینالی برای پاسخگویی و جمع آوری آسیب های جامعه که نتیجه نارسایی و عملکرد غلط خیلی از دستگاه های متولی در زمینه سلامت اجتماعی خانواده و سلامت جسمانی کار، اشتغال، تولید و غیره بدل شده است. \r\n\r\n مدیر بهزیستی شیراز با اشاره به این که در کنار این سیل عظیم درخواست کننده خدمت، امکانات سازمان بهزیستی چه از بعد نیروی انسانی و چه از بعد امکانات مادی و بودجه و اعتبار، پاسخگوی این همه حجم و مشکلات جامعه نیست و طی سال ها رشد متناسبی نیز نداشته است، افزود: هر از چندگاهی مسئولی در صحبت های خود اشاره ای به آسیب های اجتماعی می کند یا دستگاهی به مناسبتی برنامه ای را اجرایی می کند اما این اقدامات بیشتر جرقه ای و نمادین محسوب می شود. \r\n\r\n آزرمی با تصریح بر این که اینکه جامعه در برابر اخبار حوادث مانند گذشته واکنش نشان نمی دهد، در مورد قتل ها، سرقت ها و ... این یک نوع از بی تفاوتی اجتماعی است، اذعان داشت: از دیگر بی تفاوتی های اجتماعی این است که کسی دیگر گفتن از اعتیاد و طلاق و ناهنجاری های اجتماعی را ننگ نمی داند و از مطرح کردن آن آزرده نمی شود. \r\n\r\n انتهای پیام/پ
7,برقراری بیش از 2500 تماس با اورژانس 123 در قم \r\n محمد مجیدی امروز در گفت وگو با خبرنگار فارس در قم، با تبیین وظایف و اهداف اورژانس اجتماعی بیان کرد: اورژانس اجتماعی با هدف شناسایی، مداخله و ساماندهی آسیب دیدگان اجتماعی مانند قربانیان کودک آزادی، همسرآزاری، کودکان خیابانی، طلاق و خودکشی که در شرایط بحرانی قرار دارند، راه اندازی شده است. \r\n\r\n وی افزود: در صورتی که مردم با بحران های اجتماعی برخورد کردند می توانند با شماره 123 تماس گرفته و مسئله پیش آمده را با کارشناسان اورژانس اجتماعی در میان بگذارند. \r\n\r\n کارشناس مسئول امور آسیب دیدگان اجتماعی بهزیستی استان قم با تبیین اصلی ترین وظایف اورژانس اجتماعی بیان کرد: مشاوره و مداخله برای برطرف کردن بحران های اجتماعی از مهم ترین وظایف اورژانس اجتماعی است. \r\n\r\n وی با بیان اینکه از ابتدای امسال تا پایان آذر ماه سال جاری 2 هزار و 530 تماس با مرکز اورژانس اجتماعی برقرار شد، اظهار کرد: 689 مورد از این تماس ها منجر به مداخله حضوری کارشناسان و تیم های روانشناسی برای برطرف کردن مشکل آسیب دیدگان اجتماعی شد و 150 مورد نیز فرد آسیب دیده به صورت موقت در مرکز مداخله بحران بهزیستی نگهداری شده است. \r\n\r\n مجیدی چگونگی عملکرد اورژانس اجتماعی را در برطرف کردن مشکلات و بحران های اجتماعی مورد توجه قرار داد و بیان کرد: کارشناسان اورژانس اجتماعی با حضور در خودروهای سیار، پایگاه های خدمات اجتماعی و مرکز مداخله بحران، اقدام به شناسایی افراد آسیب دیده اجتماعی کرده و برای برطرف کردن مشکلات آنان اقدام می کنند. \r\n\r\n وی با بیان اینکه کارشناسان اورژانس اجتماعی پس از دریافت تماس های مردمی نسبت به برطرف کردن مشکلات پیش آمده به دو روش تلفنی و مداخله حضوری اقدام می کنند، تصریح کرد: کارشناسان ابتدا به صورت تلفنی مشاوره داده و سپس برای برطرف کردن مشکل اقدام می کنند و در صورتی که مشکل برطرف نشد مراتب از طریق خودروهای سیار اورژانس اجتماعی پیگیری و مداخله حضوری انجام می شود تا فرد مورد نظر از موقعیت بحرانی خارج شود. \r\n\r\n کارشناس مسئول امور آسیب دیدگان اجتماعی بهزیستی استان قم، شمار خودورهای سیار اورژانس اجتماعی را در سطح شهر سه خودرو عنوان کرد و گفت: این خودروها در سطح شهر به صورت سیار حرکت کرده و نسبت به برطرف کردن مشکلات احتمالی اقدام می کنند و در کنار آن نیز در 13 منطقه حاشیه ای و کمتر برخوردار شهر پایگاه ثابت دایر شده است که در هر پایگاه دو کارشناس حضور دارند. \r\n\r\n وی با اشاره به برنامه پایگاه های ثابت اورژانس اجتماعی بیان کرد: این کارشناسان از بافت اجتماعی و انسانی منطقه و مشکلات موجود، کسب اطلاع می کنند و سپس برنامه های مورد نیاز ساکنان منطقه مانند برنامه های پیشگیری از اعتیاد، مهارت زندگی و فرزندپروری را اجرا می کنند. \r\n\r\n مجیدی در بخش دیگری از سخنان خود به آسیب های اجتماعی شناسایی شده در قم اشاره و تصریح کرد: 50 درصد موارد آسیب های اجتماعی شناسایی شده در قم، به دیگر استان ها مربوط می شود که پس از انجام اقدامات درمانی و پیشگیرانه، این افراد برای دریافت خدمات بیشتر به استان های محل سکونت خود ارجاع داده شدند. \r\n\r\n کارشناس مسئول امور آسیب دیدگان اجتماعی بهزیستی استان قم خاطرنشان کرد: مردم در صورت مشاهده معضلات اجتماعی از مداخله خودداری کرده و مراتب را با شماره 123 به کارشناسان اورژانس اجتماعی اطلاع دهند. \r\n\r\n انتهای پیام/78005/ط40
7,تحقیقات، بهزیستی را برای اقدامات موثر برای کاهش آسیب ها مجهز می کند \r\n به گزارش روابط عمومی و امور بین الملل، حبیب الله مسعودی فرید معاون اجتماعی سازمان بهزیستی کشور در مراسم رونمایی کتاب های هفت گانه تحقیقات بهزیستی در حوزه آسیب های اجتماعی با بیان اینکه برای برداشتن گام های مؤثر در راستای کاهش و مبارزه با آسیب ها نیازمند تحقیقات تحلیلی هستیم، گفت: امروز تحقیقات جامع، بهزیستی را برای اقدامات لازم برای کاهش آسیب ها مجهز می کند. \r\n\r\n معاون اجتماعی سازمان بهزیستی کشور با اشاره به اینکه اگر در پروژه ها و برنامه های اجتماعی، پیوست اجتماعی دیده نشود ممکن است بخش هایی از جامعه با آسیب مواجه شوند، افزود: در برنامه هدفمندی یارانه ها، کارشناسان ما نسبت به این طرح هشدار دادند که اگر خروجی این طرح، عدالت در دهک های پایین را دارا نباشد و این طرح منجر به عدالت آموزشی، بهداشتی و اشتغالی نشود، آسیب هایی در جامعه ایجاد می شود. \r\n\r\n وی با تأکید بر مستدل بودن تحقیقات حوزه اجتماعی، تصریح کرد: شواهد برای برنامه ریزان اجتماعی کمک میکند که بتوانند درست عمل کنند؛ در این راستا نیز وجود سامانه رصد یکی از نیازهای اساسی در زمینه آسیب های اجتماعی است که اکنون در حال ترسیم و راه اندازی این سامانه هستیم و با تکمیل بانک های اطلاعاتی بهزیستی، در هر لحظه می توانیم وضعیت گروه های هدف را مورد بررسی قرار دهیم. \r\n\r\n مسعودی فرید، برش های استانی در تحقیقات اجتماعی را مورد توجه قرار داد و در پایان یادآور شد: اگرچه معیارها و الگوهای تغییرات اجتماعی در کل کشور تا حدود زیادی مشابه هم هستند، اما علل آسیب ها و پیامدهای آن در مناطق مختلف، تفاوت هایی با یکدیگر دارند که لزوم برش استانی در کنار برش کشوری برنامه های کاهش و مبارزه با آسیب ها را آشکار می سازد. \r\n\r\n منبع : روابط عمومی و امور بین الملل سازمان بهزیستی کشور \r\n
7,ایجاد خانه های امن برای زنان و دختران در معرض خشونت \r\n شرق: برای اولین بار در کشور، برای زنان و دختران درمعرض خشونت خانه امن ایجاد شده است؛ 18خانه امن در سراسر کشور. ولی الله نصر، مدیرکل امور آسیب های اجتماعی سازمان بهزیستی کشور با اعلام این خبر گفت: زنان و دخترانی که از طرف بستگان درجه یک، اقوام یا... دچار خشونت می شوند و بعضا امکان زندگی در محل اسکان خود را ندارند، می توانند به خانه های امن سازمان بهزیستی در سراسر کشور مراجعه کنند. \r\n وی با بیان اینکه گسترش خانه های امن در سراسر کشور هم اکنون در دستور کار سازمان بهزیستی قرار دارد، گفت: در حال حاضر در 18استان خانه های امن وجود دارد اما در استان هایی که این مراکز وجود ندارند نیز درصورتی که خشونتی افراد را تهدید کند، افراد می توانند به مراکز مداخله در بحران و اورژانس اجتماعی سازمان بهزیستی استان مراجعه کرده و تقاضای مداخلات روانشناسی و مددکاری دهند تا خدمات لازم به آنان ارایه شود. \r\n نصر درخصوص خدمات ارایه شده در خانه های امن نیز گفت: در خانه های امن، تحکیم بنیان خانواده، آموزش مهارت های زندگی، کنترل خشم و... به افراد ارایه شده و در صورت نیاز زوج یا زوجه برای مشاوره به این مراکز مراجعه می کنند. سازمان بهزیستی کشور در خانه های امن، در سطح پیشگیری اولیه در تلاش است که خشونت خانگی را تا حد امکان در خانواده ها کاهش دهد. وی درخصوص تفکیک خانه های امن از خانه های سلامت و مراکز بازپروری گفت: عمده محورهای کاری در این مراکز یکسان بوده و تفکیک فقط از لحاظ سنی و نوع آسیب دیدگی افراد صورت گرفته است و چنانچه شاهدیم در خانه های سلامت، دختران درمعرض آسیب، در خانه های امن زنان و دختران خشونت دیده و در مراکز بازپروری زنان آسیب دیده حضور دارند. \r\n نصر همچنین درخصوص ودیعه مسکن ارایه شده به زنان و دخترانی که در مراکز اقامتی سازمان بهزیستی، اعم از خانه های امن حضور دارند، عنوان کرد: رقم ودیعه مسکن با توجه به مکان، محل، شهر و استان متفاوت بوده و در صورتی که تیم تخصصی ما تشخیص دهد که فرد نیاز به زندگی مستقل دارد ودیعه مسکن به وی تعلق گرفته و رقم آن عموما از 15میلیون تومان به بالاست. \r\n مدیرکل امور آسیب های اجتماعی بهزیستی کشور درخصوص زنان و دختران آسیب دیده یا درمعرض آسیب که نمی دانند چطور به این مراکز مراجعه کنند نیز گفت: در سراسر کشور اورژانس اجتماعی (خط123) مشغول فعالیت بوده و زنان، دختران و پسران آسیب دیده یا درمعرض خطر و خشونت های خانگی، خودکشی و... می توانند با این خط تماس بگیرند تا مشاوران و مددکاران آموزش دیده این مرکز به نحوی درست آنها را راهنمایی کنند و در صورت نیاز به مراکز مختلف ارجاع دهند. همچنین درصورت نیاز نیز به وسیله اورژانس اجتماعی سیار، کارشناسان این مرکز به محل مورد نظر مراجعه می کنند. \r\n نصر در ادامه گفت: در حال حاضر نزدیک به 180مرکز مداخله در بحران سازمان بهزیستی، در سراسر کشور وجود داشته و افراد می توانند آدرس و تلفن تماس آنها را از خط123 دریافت کرده و در صورت نیاز به آنها مراجعه کنند. \r\n لیلا ارشد، مددکار اجتماعی در رابطه با ایجاد خانه های امن به شرق گفت: ایجاد خانه های امن برای زنان و دختران درمعرض آسیب از جمله ضرورت های جامعه امروز ماست اما لازم است در این زمینه اطلاع رسانی شود چرا که خود من هم که با زنان و دختران درمعرض آسیب کار می کنم، اطلاعی از این خانه ها ندارم. اطلاع رسانی برای کارشناسان و متخصصان حوزه صورت نمی گیرد. می دانیم که عنوان می شود که محدودیت هایی وجود دارد اما بسیار مطلوب تر است حالا که این خانه ها ایجاد شده اند در اختیار کسانی قرار بگیرند که در شرایط سختی در درون خانواده قرار داشته و آسیب پذیرند، در این زمینه باید اطلاع رسانی شود تا بتوان از آنها بهره بهینه را برد. \r\n ارشد در ادامه تاکید کرد: ضرورت اجتماعی امروز ایجاب می کند این خانه ها وجود داشته باشد. همه دنیا سال هاست به این سمت رفته اند که گاه زن ناچار است خانه را ترک کند یا طرد می شود و در صورت یک شب در خیابان ماندن آسیب های جبران ناپذیری زنان را تهدید می کند. خانه های امن این آسیب ها را به حداقل می رساند و بسیار خوب است که ما هم به این نتیجه رسیده ایم. \r\n این مددکار اجتماعی ادامه داد: لازم است در این خانه ها متخصصانی حضور داشته باشند تا بتوانند تشخیص حرفه ای مناسب و حمایت هایی اجتماعی و قانونی برای بهبود شرایط زنان را به عمل آورند تا آسیب کمتری به زن و خانواده اش وارد شود. \r\n ارشد با تاکید بر ضرورت ایجاد چنین مراکزی برای زنان دارای فرزند خردسال گفت: زنان خیابانی و زنانی که سرپناهی ندارند و فرزند خردسال دارند، به سختی زندگی می کنند و باید مراکز شبانه روزی که برای مدتی معین این زنان را پذیرش می کند تاسیس شود تا پس از کسب حمایت های اجتماعی و قانونی بتوانند مستقل شوند.
7,کاهش 17 درصدی تصادفات درون شهری کرمانشاه \r\n رییس پلیس راهنمایی و رانندگی استان کرمانشاه از کاهش 17 درصدی تصادفات درون شهری استان در 9 ماهه امسال خبر داد. \r\n سرهنگ غلامرضا امیدی، اظهار کرد: با توجه به اقدامات خوبی که در سال جاری در زمینه برخورد با تخلفات و افزایش نظارتها صورت گرفته خوشبختانه شاهد کاهش 17 درصدی تصادفات در سال جاری بودهایم. \r\n وی تصریح کرد: در 9 ماهه امسال در تصادفات فوتی 10 درصد، تصادفات جرحی شش درصد و در تصادفات خسارتی 31 درصد کاهش داشتهایم. \r\n به گفته امیدی طی این مدت برخورد با تخلفات حادثهساز 20 درصد افزایش یافته و توقیف وسایط نقلیه متخلف نیز 30 درصد افزایش داشته است. \r\n وی با بیان اینکه بیشتر تصادفات در بزرگراهها صورت گرفته اظهار کرد: متاسفانه بیش از 50 درصد فوتی های تصادفات درون شهری را عابرین پیاده تشکیل میدهند که عمده علت آن نیز بیاحتیاطی از سوی خود عابرین است. \r\n امیدی با اشاره بر لزوم فرهنگسازی در خصوص عبور عابرین از روی پلهای عابر پیاده بیان کرد: در زمینه کاهش کشتههای عابرین پیاده اقداماتی مانند نردهکشی زیر پلهای عابر پیاده از چند سال پیش به اجرا درآمده که خوشبختانه کاهش آمار کشتههای عابرین پیاده را به همراه داشته است.
7,تصادفات فوتی در معابر درون شهری دامغان 75 درصد کاهش یافت \r\n سرویس حوادث : \r\n\r\n فرمانده انتظامی دامغان از کاهش 75 درصدی تصادفات فوتی درون شهری در ده ماهه امسال خبر داد . به گزارش مرکز اطلاع رسانی پلیس سمنان ، سرهنگ سید علی اکبر میری از کاهش چشمگیر سوانح رانندگی در معابر درون شهری این شهرستان خبر داد .سرهنگ میری تصریح کرد : از ابتدای سال جاری تا پایان دی ماه تعداد تصادفات فوتی درون شهری در مقایسه با سال قبل 75 درصد کاهش یافته است .وی همچنین با اعلام کاهش 6 درصدی تصادفات جرحی افزود : تصادفات خسارتی نیز نسبت به مدت مشابه سال قبل از کاهشی 25 درصدی برخوردار است .این مسئول انتظامی در ادامه به تشریح مهمترین علت های کاهش انواع سوانح رانندگی درون شهری پرداخت و گفت : بدون شک رعایت قوانین راهنمایی و رانندگی از سوی شهروندان نقش مهمی در این خصوص دارد .
7,تصادفات فوتی در معابر درون شهری دامغان 75 درصد کاهش یافت \r\n سرویس حوادث : \r\n\r\n فرمانده انتظامی دامغان از کاهش 75 درصدی تصادفات فوتی درون شهری در ده ماهه امسال خبر داد . به گزارش مرکز اطلاع رسانی پلیس سمنان ، سرهنگ سید علی اکبر میری از کاهش چشمگیر سوانح رانندگی در معابر درون شهری این شهرستان خبر داد .سرهنگ میری تصریح کرد : از ابتدای سال جاری تا پایان دی ماه تعداد تصادفات فوتی درون شهری در مقایسه با سال قبل 75 درصد کاهش یافته است .وی همچنین با اعلام کاهش 6 درصدی تصادفات جرحی افزود : تصادفات خسارتی نیز نسبت به مدت مشابه سال قبل از کاهشی 25 درصدی برخوردار است .این مسئول انتظامی در ادامه به تشریح مهمترین علت های کاهش انواع سوانح رانندگی درون شهری پرداخت و گفت : بدون شک رعایت قوانین راهنمایی و رانندگی از سوی شهروندان نقش مهمی در این خصوص دارد .
7,افزایش 50 درصدی مجروحان در تصادفات درون شهری ارومیه \r\n سرهنگ مالک ولیزاده امروز در گفت وگو با خبرنگار فارس در ارومیه با اشاره به آمار تصادفات درون شهری و برون شهری ارومیه، اظهار داشت: کل تصادفات رخ داده درون شهری ارومیه در طول سال گذشته در این شهرستان 3 هزار و 374 فقره اعلام شده است. \r\n\r\n وی از افزایش هفت درصدی تصادفات درون شهری در طول امسال در شهرستان ارومیه خبر داد و تصریح کرد: در طول 9 ماه امسال 3 هزار و 595 فقره تصادفات درون شهری در ارومیه رخ داده است. \r\n\r\n ولیزاده به تعداد متوفی ناشی از تصادفات درون شهری در سال گذشته در شهرستان ارومیه اشاره کرد و افزود: در 9 ماه سال گذشته 38 نفر در تصادفات درون شهری ارومیه فوت شده است. \r\n\r\n فرمانده انتظامی ارومیه از افزایش پنج درصدی میزان متوفی ناشی از تصادفات درون شهری ارومیه در 9 ماه امسال خبر داد و تصریح کرد: در طول 9 ماه امسال 40 نفر در این شهرستان در تصادفات درون شهری ارومیه جان خود را از دست دادند. \r\n\r\n وی به تعداد مجروحین تصادفات درون شهری ارومیه در سال گذشته اشاره کرد و گفت: در 9 ماه سال گذشته هزار و 885 نفر بر اثر تصادفات در ارومیه مجروح شدند. \r\n\r\n ولیزاده از افزایش 50 درصدی تعداد مجروحین تصادفات درون شهری ارومیه خبر داد و افزود: در طول 9 ماه امسال 2هزار و 829 نفر در ارومیه بر اثر تصادفات درون شهری مجروح شدند. \r\n\r\n انتهای پیام/61003/و20
7,مراجعه روزانه 882 نفر مصدوم تصادفات به پزشکی قانونی/ مرگ 49 نفر روزانه در تصادفات \r\n به گزارش خبرنگار بهداشت و درمان خبرگزاری فارس ، نگاهی به آمار مصدومان و کشته های حاصل تصادفات 8 ماه نخست امسال در کشور نشان می دهد که در مجموع 217 هزار و 190 نفر در این حوادث مصدوم و به پزشکی قانونی مراجعه کرده اند. \r\n\r\n مطابق این آمار از ابتدای امسال روزانه 882 نفر مصدوم حاصل از تصادفات به پزشکی قانونی مراجعه کرده اند. \r\n\r\n همچنین این آمار نشان می دهد که در مجموع 12 هزار و 198 نفر یعنی روزانه 49 نفر نیز در تصادفات 8 ماهه امسال جان خود را از دست داده اند. \r\n\r\n این آمار اما نشان از کاهش مراجعات مصدومان و تعداد فوتی ها دارد بطوری که در مدت مشابه سال گذشته 231 هزار و 176 نفر یعنی روزانه 939 نفر مصدوم تصادفات به مراکز پزشکی قانونی مراجعه کرده اند. \r\n\r\n آمارها نشان می دهد که در 8 ماه سال 91 نیز 13 هزار و 135 نفر در تصادفات جان خود را از دست داده اند؛ به عبارتی روزانه 53 نفر جان خود را در تصادفات از دست داده اند. \r\n\r\n انتهای پیام/
7,عدم توجه به جلو و تخطی از سرعت مطمئنه مهمترین علت تصادفات رانندگی \r\n سرهنگ همایون اسفندی رئیس اداره تصادفات پلیس راه کشور در گفت وگو با خبرنگار انتظامی خبرگزاری فارس ، مهمترین علت تصادفات جاده ای را تشریح کرد. \r\n\r\n رئیس اداره تصادفات پلیس راه کشور تصریح کرد: عدم توجه به جلو از سوی راننده وسیله نقلیه و تخطی از سرعت مطمئنه مهمترین علت ایجاد تصادفات در جاده هاست. \r\n\r\n سرهنگ اسفندی به رانندگان توصیه کرد که با سرعت مطمئنه در محورهای مواصلاتی کشور رانندگی کنند تا اگر سطح جاده دچار لغزندگی بود بتوانند عکس العمل مناسب داشته باشند. \r\n\r\n وی ادامه داد: همراه داشتن تجهیزات زمستانی و زنجیر چرخ به خصوص برای تردد در مسیرهای کوهستانی الزامی است. \r\n\r\n رئیس اداره تصادفات پلیس راه کشور افزود: هموطنان باید حتی المقدور از تردد شبانه در محورهای مواصلاتی که دارای بارش برف یا باران هستند، بپرهیزند و جز در موارد لزوم تردد شبانه در این مسیرها نداشته باشند. \r\n\r\n سرهنگ اسفندی خاطرنشان کرد: رانندگی با هوشیاری کامل در اتوبان ها الزامیست؛ رانندگان دقت داشته باشند که با دقت کامل و بدون خواب آلودگی در اتوبان ها رانندگی کنند تا خدای ناکرده دچار حادثه رانندگی نشوند. \r\n\r\n انتهای پیام/
7,تصادفات 24 ساعت گذشته 12 نفر کشته داد \r\n سرهنگ همایون اسفندی رئیس اداره تصادفات پلیس راه کشور در گفت وگو با خبرنگار انتظامی خبرگزاری فارس ، با بیان این مطلب که تا این لحظه تصادف خاصی در جاده های کشور گزارش نشده، اظهار داشت: متاسفانه در 24 ساعت گذشته 12 نفر از هموطنان در تصادفات رانندگی از دست داده اند. \r\n\r\n رئیس اداره تصادفات پلیس راه کشور به وضعیت جوی و ترافیکی جاده های کشور پرداخت و گفت: در اکثر محورهای آذربایجان غربی و اردبیل بارش برف اعلام شده است. \r\n\r\n این مقام ارشد راهنمایی و رانندگی تصریح کرد: در محور اهر- تبریز و مرند- تبریز در آذربایجان شرقی، در گردنه حیران در محور آستارا در استان گیلان نیز بارش برف جریان دارد. \r\n\r\n رئیس اداره تصادفات پلیس راه کشور ادامه داد: سایر محورهای مواصلاتی استان گیلان و همچنین استان مازندران نیز با بارش باران مواجهند. \r\n\r\n سرهنگ اسفندی خاطرنشان کرد: سایر محورهای مواصلاتی کشور از جوی آرام و ترافیکی عادی و روان برخوردار هستند. \r\n\r\n انتهای پیام/
7,49 درصد عامل تصادفات در محورهای زنجان خستگی و خواب آلودگی است \r\n علی اصغر شیرمحمدی امروز در گفت وگو با خبرنگار فارس در زنجان خستگی و خواب آلودگی را دلیل بیشترین تصادفات روی داده در محورهای استان زنجان اعلام کرد و اظهار داشت: خستگی و خواب آلودگی موجب سایر تخلفات دیگر از جمله عدم توجه به جلو و عدم توانایی در کنترل وسیله نقلیه هم می شود. \r\n\r\n وی نقش خستگی و خواب آلودگی و تخلفات منبعث از آن را در تصادفات روی داده در محورهای استان زنجان 49 درصد عنوان کرد. \r\n\r\n رئیس پلیس راه استان زنجان به آمار 10 درصدی تصادفات ناشی از تخلف انحراف به چپ در جاده های استان اشاره کرد و افزود: تخطی از سرعت مطمئنه هم همین شرایط را در تصادفات دارد. \r\n\r\n این مسئول با اشاره به اینکه سایر تخلفات نقش 31 درصدی در تصادفات محورهای استان زنجان دارند، ادامه داد: این تخلفات شامل تغییر ناگهانی مسیر، حرکت با دنده عقب، نقص فنی و ترکیدگی لاستیک می شود. \r\n\r\n شیرمحمدی سواری را با 60 درصد درگیری در تصادفات دارای بیشترین آمار دانست و خاطر نشان کرد: پراید در بین خودروهای سواری رکورد دار تصادف است. \r\n\r\n شایان ذکر است، در میان محورهای استان زنجان هم اتوبان های زنجان به قزوین و تبریز هم بیشترین تصادفات را دارند که از بین این دو اتوبان زنجان به قزوین به تنهایی شاهد 33 درصد تصادفات است. \r\n\r\n انتهای پیام/73004
7,کاهش 6 درصدی تصادفات فوتی در جاده های همدان \r\n به گزارش خبرگزاری فارس از همدان، مهدی شاکری ظهر امروز در شورای حمل و نقل و ترافیک استان همدان با بیان اینکه در آبان ماه میزان فوتی های تصادفات 30 درصد کاهش یافته است، افزود: در هشت ماه امسال 6 درصد میزان تصادفات فوتی کاهش یافته است. \r\n\r\n وی با بیان اینکه در تعداد فوت شدگان در هشت ماه سال جاری چهار درصد افزایش داشته ایم، گفت: در مجموع تصادفات فوتی و جرحی و خسارتی در هشت ماه سال 14 درصد کاهش یافته است. \r\n\r\n رئیس پلیس راه استان همدان با تأکید بر اینکه در تصادفات در جاده ها بیشترین مقصر سواری ها هستند، افزود: بر این اساس 57 درصد تصادفات را سواری ها، 10 درصد وانت بارها، هشت درصد کامیون، 18 درصد موتورسیکلت و یک درصد را وسایل نقلیه عمومی دارند. \r\n\r\n وی خاطرنشان کرد: در متوفیان تصادفات هم 58 درصد متعلق به خودروهای سواری و 42 درصد تصادفات واژگونی بوده است. \r\n\r\n شاکری 49 درصد تصادفات فوتی و جرحی را در راه های اصلی دانست و گفت: 35 درصد تصادفات در راه های فرعی و 17 درصد در راه های روستایی است. \r\n\r\n وی عدم توجه به جلو و عدم توانایی در تخطی از سرعت مطمئنه را بیشترین علت تصادفات دانست و گفت: ساعت 16 تا 20 نیز ساعات اوج تصادفات بوده است. \r\n\r\n رئیس پلیس راه استان همدان با بیان اینکه 98 درصد فوتی ها مرد و دو درصد زن بوده، بیان داشت: 53 درصد متوفیان در صحنه، 35 درصد در بیمارستان و 12 درصد در حین انتقال به بیمارستان اتفاق افتاده است. \r\n\r\n وی در پایان سخنانش اضافه کرد: 13 دستگاه دوربین نظارت در جاده ها وجود دارد که کار کنترل نامحسوس را دنبال می کنند. \r\n\r\n انتهای پیام/89003/ب20
7,صحبت با تلفن همراه، تعداد و شدت تصادفات را افزایش داده است \r\n عبدالله امیدی در گفت وگو با خبرنگار بهداشت و درمان خبرگزاری فارس ، مهمترین عامل سوانح رانندگی و ترافیکی را انسانی عنوان کرد و اظهار داشت: هر چند که غیراستاندارد بودن برخی خودروها و جاده ها در حوادث رانندگی و ترافیکی مؤثر است اما مهمترین عامل را خطای انسانی ایفا می کند. \r\n\r\n وی با بیان استفاده از تلفن همراه به عنوان یکی از مهمترین علل تصادفات شدید رانندگی گفت: صحبت با تلفن همراه موجب کاهش تمرکز می شود و این رفتار نقش مهمی در بروز تصادفات شدید رانندگی ایفا می کند. \r\n\r\n عضو هیأت علمی دانشگاه علوم پزشکی کاشان ادامه داد: وقتی تمرکز فرد به دلیل اشتغال ذهنی، اضطراب، افسردگی، آسیب های روانی و صحبت با تلفن همراه از بین می رود وقوع تصادفات رانندگی محتمل می شود. \r\n\r\n این متخصص حوزه بهداشت روان با تأکید دوباره بر کاهش تمرکز به عنوان عامل اصلی تصادفات رانندگی گفت: هر عاملی که تمرکز را کاهش دهد احتمال وقوع تصادفات رانندگی را افزایش می دهد. استفاده از تلفن همراه و کاهش تمرکز به این دلیل است که فرد در زمانی واحد نمی تواند به جاده و محتوای مکالمه تمرکز کند. \r\n\r\n وی ادامه داد: مکالمه با تلفن همراه علت انگیزشی دارد و به این دلیل توجه و تمرکز به سمت آن سوق پیدا می کند. رانندگی مهارتی است که بر اثر تکرار ایجاد می شود و پس از مدتی فرد به طور خودکار رانندگی می کند این در حالی است که صحبت با تلفن همراه به دلیل عدم اطلاع از محتوای مکالمه آن خودکار نیست و مستلزم توجه و تمرکز است. \r\n\r\n این روانشناس بالینی اظهار داشت: اشتغال ذهنی به این رفتار و محتوای مکالمه موجب می شود تا تمرکز فرد بر هم خورده و نتواند در زمان بحران بهترین تصمیم را اتخاذ کند. \r\n\r\n عضو هیأت علمی دانشگاه علوم پزشکی کاشان خاطرنشان کرد: برخی افراد برای فرار از جرایم رانندگی از هندزفری می کنند غافل از اینکه استفاده از این وسیله فقط موجب رهایی دست ها می شود اما اشتغال ذهنی همچنان وجود دارد و احتمال وقوع تصادفات شدید رانندگی با استفاده از هندزفری کاهش پیدا نمی کند. \r\n\r\n انتهای پیام/
7,14 هزار کشته در تصادفات رانندگی، فقط امسال! \r\n رییس سازمان پزشکی قانونی کشور گفت: 14 هزار و 579 نفر از ابتدای فروردین تا دی امسال در تصادفات جاده ای کشته شدند که 77 درصد این تلفات را مردان و 23 درصد را زنان تشکیل می دهند. \r\n\r\n به گزارش ایرنا، احمد شجاعی امروز در کمیته هماهنگی اجرای طرح های ویژه ترافیکی افزود: سال گذشته(1392)، 15 هزار و 535 نفر در تصادفات جاده ای کشته شدند که میزان کشته های امسال نسبت به سال گذشته کاهش 2 / 6 درصدی داشته است. \r\n\r\n وی ادامه داد: از ابتدای فروردین تا دی سال جاری، میزان کشته ها در استان فارس یکهزار و 450 نفر، تهران یکهزار و 108 و خراسان رضوی یکهزار و 105 نفر بوده است. \r\n\r\n شجاعی افزود: به نظر می رسد بیشترین تلفات ناشی از تصادفات در سنین بین 30 تا 40 باشند اما 60 ساله ها آمار اولیه در این بخش را به خود اختصاص داده اند. \r\n\r\n وی با بیان اینکه پیشتر بالاترین آمار تلفات تصادفات مربوط به رانندگان بود، تصریح کرد: این آمار کاهش یافته و اکنون عابران پیاده بیشترین آمار را به خود اختصاص داده اند. \r\n\r\n به گفته شجاعی، 65 درصد میزان تلفات ناشی از تصادفات، برون شهری، 26 درصد درون شهری، 8 / 7 درصد جاده های روستایی و نیم درصد نامعلوم است. \r\n\r\n رییس سازمان پزشکی قانونی با بیان اینکه از 25 اسفند تا 16 فروردین ماه جز ایام نوروز به شمار می رود، افزود: سال 92 که نوروز 21 روزه بود، میزان تلفات ناشی از تصادفات سیر نزولی داشت. \r\n\r\n شجاعی گفت: در سال 1390، یکهزار و 318 و در سال 1391، یکهزار و 141 نفر کشته شدند و از آنجا که به تعداد روزهای نوروز 92 یک روز افزوده شد و سالی پر از مسافرت بود، میزان کشته ها نیز بیشتر بود. \r\n\r\n وی با بیان اینکه در نوروز سال 1393، یکهزار و 84 نفر کشته شدند، افزود: چهار استان خوزستان، خراسان رضوی، تهران و فارس در سال های 90 تا کنون در صدر حوادث قرار داشتند. \r\n\r\n شجاعی با اشاره به آمار کشته ها در قالب روزانه گفت: در سال 90، سیزدهم و بعد روزهای سوم و چهارم نوروز بیشترین کشته ها را به خود اختصاص دادند. \r\n\r\n وی افزود: در سال 91 نیز روز سیزدهم و بعد پنجم بیشترین آمار تلفات روزانه را به خود اختصاص دادند. \r\n\r\n شجاعی ادامه داد: در سال 92 روزهای سیزدهم، دهم و ششم و در سال 93 روزهای سیزدهم و دهم فروردین و بیست ونهم اسفند ماه روزهای پرحادثه سال به لحاظ تصادفات بودند. \r\n\r\n به گفته رییس سازمان پزشکی قانونی کشور، میانگین متوسط روزانه کشته ها از سال های 1390 به 54 نفر در سال 93 رسید و بالاترین آمار تصادفات به تصادفات برون شهری و بعد از آن به جاده های روستایی و نامعلوم اختصاص دارد. \r\n\r\n اخباراجتماعی - ایرنا
7,یکی از اساسی ترین مشکل کشور تصادفات جاده ای است \r\n به گزارش خبرگزاری فارس از خرم آباد، ایرج عبدی صبح امروز در جلسه انتخاب هیأت امنای جمعیت ایمنی راه های لرستان که با حضور استاندار و جمعی از تشکل های مردمی برگزار شد، گفت: یکی از اساسی ترین مشکل امروز کشور تصادفات جاده ای است که با آمار و ارقام می توانیم تا حدودی این تصادفات را کاهش دهیم. \r\n\r\n وی عنوان کرد: استفاده از ظرفیت های مردمی و مشارکت های مردم باعث می شود که بسیاری از مشکلات در حوزه های مختلف از جمله حوزه راه ها برطرف شود. \r\n\r\n عبدی خاطرنشان کرد: باید با آمار و ارقام تلاش کنیم که مشکلات راه های استان شناسایی و پتانسیل های موجود در این بخش را مشخص کنیم تا با توان مردم بتوانیم این مشکلات را برطرف و از پتانسیل ها استفاده شود. \r\n\r\n نماینده مردم خرم آباد و دوره چگنی گفت: باید علت تصادفات را در محورهای مختلف استان لرستان شناسایی و مدیریت شود و مشخص شود در کدام محور آمار تصادفات را داریم تا بتوانیم با برنامه ریزی های مختلف آن محور را مدیریت کنیم. \r\n\r\n وی با اشاره به اینکه هر تصادف فوتی خسارت های زیادی به کشور وارد می کند، عنوان کرد: طبق آمارهای سال های 82 و 83 به ازای هر تصادف فوتی 500 میلیون تومان خسارت به جامعه وارد می شد. \r\n\r\n عبدی تصریح کرد: آمار تصادفات نسبت به استانداردهای جهانی در کشور بالاست و نیاز است که توجه جدی به این امر مهم شود هر چند در برنامه پنجم توسعه دولت اقداماتی در راستای نحوه برخورد با مصدومان در بیمارستان ها تجهیز آمبولانس ها و آموزش نیروهای امدادی صورت گرفته است. \r\n\r\n این نماینده مجلس یادآور شد: نقاط حادثه خیز در استان لرستان باید شناسایی و نسبت به رفع این نقاط اقدام شود. \r\n\r\n انتهای پیام/2304/الف20
7,75 درصد تصادفات به دلیل خطای انسانی است \r\n خداداد مقبلی امروز در گفت وگو با خبرنگار فارس در کرمان اظهار کرد: در جاده های کشور 16 میلیون وسیله نقلیه وجود دارد و باید برای کاهش تصادفات کار فرهنگی انجام داد . \r\n\r\n وی با اشاره به امنیت بسیار خوب حوزه های حمل و نقل ریلی و هوایی ادامه داد: در حوزه حمل و نقل جاده ای به دلیل اینکه پایه حمل و نقل بر روی جاده بنا شده است ، وضعیت ایمنی مناسبی نداریم. \r\n\r\n مدیر کل راه و شهرسازی استان کرمان با اشاره به اینکه 70 تا 75 درصد تصادفات به دلیل خطای انسانی است، تاکید کرد: برای افزایش ایمنی حمل و نقل جاده ای باید همه تلاش کنند تا ایمنی بر حوزه حمل و نقل جاده ای حاکم شود. \r\n\r\n مقبلی با تاکید بر لزوم فرهنگ سازی همه جانبه و همکاری همه دستگاه ها و مردم در این راستا تصریح کرد: فرهنگ سازی در این زمینه وظیفه ما و تمام مردم است و همه باید در این راستا تلاش کنند. \r\n\r\n وی با بیان اینکه ارتقای فرهنگ ترافیکی به کاهش تصادفات و تلفات جاده ای کمک می کند، گفت: در حمل و نقل ریلی و هوایی وسیله نقلیه بسیار مجهز و ایمن است و در ساختار آن بسیار مسائل ایمنی را رعایت شده و کسانی که این وسایل نقلیه را هدایت می کنند نیز آموزش های لازم را به صورت کافی دیده اند اما کمترین ایمنی بر حمل و نقل جاده ای حاکم است و کمترین ضریب ایمنی در حمل و نقل را دارد. \r\n\r\n مقبلی با اشاره به وقوع روزانه یک هزار تا یک هزار و 500 تصادف در کشور گفت: این آمار بسیار بالاست، رانندگان وسایل نقلیه پس از دریافت گواهینامه آموزش نمی بینند و خودرو ها نیز ایمنی لازم را ندارند . \r\n\r\n مدیرکل راه و شهرسازی استان کرمان نقش امداد و اورژانس را در کاهش تلفات ناشی از تصادفات بسیار حایز اهمیت دانست و گفت: شاخص ایمنی جاده ها در دنیا بر اساس تلفات جاده ای است و بر اساس آمار تصادفات سنجیده نمی شود. \r\n\r\n مقبلی اظهار کرد: در زمینه فرهنگ ترافیک، افزایش ایمنی وسایل نقلیه ، افزایش ضریب ایمنی جاده و همچنین در حوزه امداد رسانی در دنیا بسیار کار شده و تجهیزات و امکانات پزشکی و اورژانس بسیار مجهزی در اختیار دارند. \r\n\r\n وی با بیان اینکه برای کاهش تلفات ناشی از تصادفات جاده ای باید خودمان را به امکانات روز دنیا مجهز کنیم، عنوان کرد: در دنیا برای امدادرسانی از اورژانس هوایی با یک تیم قوی پزشکی استفاده می شود اما با اینکه کمترین ضریب ایمنی در این حوزه است نتوانسته ایم امکانات مان را به روز کنیم . \r\n\r\n مقبلی ادامه داد: امکانات اورژانسی بیمارستان های ما نیز کم است و بسیاری از بیماران در بیمارستان ها به دلیل کمبود این امکانات جان خود را از دست می دهند. \r\n\r\n وی تصریح کرد: اداره کل راه و شهرسازی، امداد و نجات جاده ای ، اورژانس، راهنمایی و رانندگی، صدا و سیما، مطبوعات و مهم تر از همه مردم می توانند برای کاهش تصادفات تاثیرگذار باشند. \r\n\r\n مقبلی با تاکید بر اینکه اگر همه به مدد بیایند می توانند در کاهش تصادفات بسیار تاثیرگذار باشند، گفت: در این راستا جمعیت انجمن طرفداران ایمنی راه ها در استان تشکیل شده و می تواند در راستای فرهنگ سازی در این زمینه گام های موثری بردارد. \r\n\r\n انتهای پیام/2446/م30
7,خطای انسانی مهمترین عامل وقوع حوادث جاده ای است \r\n به گزارش خبرگزاری فارس از زاهدان، علی اصغر میرشکاری پیش از ظهر امروز در چهاردهمین نشست پیشگیری از وقوع جرم دادگستری استان که صبح امروز در محل سالن شهید بهشتی برگزار شد، گفت: استاندارد تصادفات دنیا در هر 100 هزار نفر 11 نفر است که در برخی از کشورها این تعداد کمتر نیز هست. \r\n\r\n وی افزود: در ایران هر ساله تعداد زیادی از شهروندان به دلیل تصادفات جاده ای جان خود را از دست می دهند که عامل عمده آن ها خطای انسانی بوده که باید در این راستا بیش از پیش فرهنگ سازی صورت گیرد. \r\n\r\n معاون امنیتی انتظامی استاندار سیستان و بلوچستان با بیان اینکه در سال 92، تصادفات جاده ای در سیستان و بلوچستان پنج درصد کاهش داشته است، تصریح کرد: در سال 93 آمار تصادفات جاده ای در این استان با افزایش 10 درصدی مواجه بوده است. \r\n\r\n وی عنوان کرد: سیستان و بلوچستان هفتمین استان کشور از حیث تصادفات جاده ای است و با توجه به اینکه در هر 100 کیلومتر یک پلیس راهور مستقر است باید تعداد گشت های پلیس راهور افزایش یابد تا بتوانیم افزایش آمار تصادفات جاده ای را کنترل کنیم. \r\n\r\n معاون امنیتی انتظامی استاندار سیستان و بلوچستان بر استاندارسازی های لازم برای پیشگیری از تصادفات جاده ای اشاره کرد و افزود: احداث بزرگراه ها، افزایش تعداد پلیس راهورها، اورژانس، پایگاه های هلال احمر و ... در دستور کار قرار دارد. \r\n\r\n وی در ادامه بر فرهنگ سازی رانندگی صحیح تاکید کرد و گفت: علت 80 درصد تصادفات جاده ای خطای انسانی است که انسان ها خود علت اصلی حادثه هستند که در این راستا تنها با پلیس راهور نمی شود تصادفات را کاهش داد بلکه باید فرهنگ مردم را تغییر داد. \r\n\r\n انتهای پیام/75005/م30
7,برگزاری 3 نشست پیشگیری از تصادفات رانندگی در سیستان و بلوچستان \r\n به گزارش خبرگزاری فارس از زاهدان، رسول نامی امروز در دومین نشست کارگروه پیشگیری از تصادفات رانندگی و ضرب و جرح غیر عمدی اظهار داشت: با استفاده از قابلیت ها و ظرفیت های تمامی دستگاه های ذیربط و اجماع توانایی های آنها در راستای پیشگیری از وقوع جرم و آسیب می توان به این مهم دست یافت. \r\n\r\n وی از جمله اقدامات پیشگیرانه در حوزه کاهش تصادفات رانندگی و ضرب و جرح غیر عمدی را اقدامات تنبیهی و قهری با متخلفان، اقدامات بازدارنده و وضعی با افزایش هزینه های جرم و همچنین فرهنگ سازی در حوزه پیشگیری عنوان کرد. \r\n\r\n سرپرست اداره پیش های امنیتی و وضعی دادگستری کل سیستان و بلوچستان در این جلسه با اشاره به برنامه های سال جاری اداره پیشگیری های امنیتی معاونت پیشگیری از وقوع جرم دادگستری کل سیستان و بلوچستان بیان داشت: این برنامه ها با توجه به برنامه ریزی عملیاتی و مشارکت تمامی دستگاه های متولی به نحو مطلوبی در حال اجرا است. \r\n\r\n غلامرضا باغ شیرین ضرورت تشکیل این کارگروه ها را ایجاد حس مشارکت و توانمندسازی دستگاه ها در حوزه اجرای وظایف عنوان کرد. \r\n\r\n وی از جمله عوامل کاهش رشد امار تصادفات را حضور نامحسوس و محسوس پلیس،برخورد مناسب با متخلفین،اقدامات مناسب دستگاه های فرهنگی همچون شهرداری و صدا و سیما و رسانه ها، استفاده از فناوری های نوین کنترل و نظارت، دوربین های پلاک خوان و اصلاح هندسی تقاطع های درون شهری و محورهای پرحادثه برون شهری و جاده ای عنوان کرد. \r\n\r\n در ادامه کارشناسان و مدیران دستگاه های متولی همچون فرمانده انتظامی منطقه زاهدان، پلیس راهور، سازمان حمل و نقل و ترافیک، راهداری استان، فرمانداری،اداره فرهنگی شهرداری و اعضای شورای شهر به تبادل نظر و ارائه پیشنهادات کاربردی با هدف کاهش تصادفات رانندگی پرداختند. \r\n\r\n انتهای پیام/75005
7,استانهایی که بیشترین تصادفات را دارند \r\n سرهنگ وهاب زاده، در همایش فوق تخصصی بررسی سوانح جاده ای با تاکید بر اینکه در 9 ماه اول سال جاری 51 درصد رانندگان در تصادفات فوتی و جرحی مقصر بوده اند، افزود: در تصادفات اتوبوس های بین شهری راننده عامل اصلی است که به دلیل عدم توجه به جلو، تخطی از سرعت مطمئنه، خستگی و خواب آلودگی و انحراف به چپ از مهمترین عوامل بروز تصادفات در جاده های بین شهری بوده است. معاون حمل و نقل پلیس راهوار ناجا، اظهار داشت: بیشترین تصادفات اتوبوس های بین شهری از ساعت 12 تا 6 بامداد رخ می دهد. وی با اشاره به استان های پر تصادف خاطر نشان کرد: در 9 ماه نخست امسال بیشترین تصادفات مربوط به اتوبوس های بین شهری در استان های اصفهان، سمنان، خراسان رضوی، قم و آذربایجان شرقی رخ داده است. به گفته وهاب زاده، 17 درصد تصادفات اتوبوس های بین شهری با عابرین پیاده و 83 درصد تصادفات اتوبوس های بین شهری با وسائل نقلیه بوده است. 95 درصد تصادفات کشور جاده ای استدر این همایش همچنین دکتر داود فدایی- رئیس کمیته تخصصی بررسی تصادفات دانشگاه صنعتی امیرکبیر با تاکید بر ضرورت ایجاد کمیته تخصصی بین دانشگاه های کشور برای بررسی علمی و تخصصی موضوع تصادفات، ادامه داد: کمیته تخصصی دانشگاه های کشور باید متشکل از متخصصین دانشگاه، متخصصین صنعت، سیاستگذاران و برنامه ریزان و نمایندگان پلیس باشد. فدایی با بیان اینکه دانشگاه نگاه آموزشی دارد، افزود: در کشور ما عامل 97.5 درصد تصادفات جاده ای کشور راننده است بنابراین باید با کمک دانشگاه ها سیستم های یاور راننده در اتوبوس ها نصب شود تا این سیستم ها در مواقع عدم تمرکز به کمک راننده بیایند. بیشترین مشکلات اتوبوس هامهندس محمد طاهریان- نماینده شرکت بازرسی کیفیت و استاندارد ایران طی سخنانی در این همایش با اشاره به گزارش مراکز معاینه فنی خودروهای سنگین، خاطر نشان کرد: 66 درصد اتوبوس های مراجعه کننده به این مراکز مشکلی نداشته اند ودر مقابله 13 درصد اتوبوس ها مردود شدند و 21 درصد بعد از رفع عیب و در مراجعه دوم به مرکز معاینه فنی دریافت کرده اند. وی تصریح کرد: در بررسی های مراکز معاینه فنی 21 درصد اتوبوس های مراجعه کننده دارای مشکل ترمز بوده اند.
7,30 درصد فوت شدگان تصادفات خراسان رضوی راکبان موتورسیکلت هستند \r\n به گزارش خبرگزاری فارس از مشهد به نقل از روابط عمومی پزشکی قانونی خراسان رضوی ، سید آریا حجازی اظهار داشت: از ابتدای امسال تا پایان آبان ماه 936 نفر به دنبال حوادث رانندگی در سطح استان جان باختند که این رقم در مقایسه با آمار مشابه سال گذشته 85 نفر کمتر شده است. \r\n\r\n وی درباره تفکیک جغرافیایی وقوع تصادفات رانندگی منجر به فوت در استان، عنوان داشت: جاده های برون شهری با 542 کشته یک درصد کاهش، مسیرهای درون شهری با 316 کشته 17 درصد کاهش و بعد از آن مسیر های روستایی با 78 کشته 15 درصد کاهش داشته اند. \r\n\r\n مدیرکل پزشکی قانونی خراسان رضوی با بیان اینکه 280 موتورسوار نیز در این حوادث فوت شده اند، تصریح کرد: 30 درصد از کل درگذشتگان حوادث رانندگی خراسان رضوی در هشت ماهه گذشته امسال راکب موتورسیلکت بوده اند. \r\n\r\n انتهای پیام/3138/ط
7,افزایش تصادفات خسارتی در پایتخت به دلیل بارش برف \r\n سرهنگ جلال بذرافشان در گفتگو با خبرنگار مهر با بیان این خبر افزود: آغاز بارش برف از ساعت 7 صبح امروز در مناطق مختلف تهران سبب کاهش دید رانندگان و افزایش بسیار سنگین ترافیک در محورها شد. \r\n\r\n وی ادامه داد: افزایش ترافیک و کندی حرکت و همچنین وجود مه غلیظ میزان تصادفات جسارتی را افزایش داد. \r\n\r\n جانشین رئیس پلیس راهنمایی و رانندگی تهران بزرگ گفت: در حال حاضر با همکاری نیروهای شهرداری و پلیس راهور تمامی محورها باز و ترافیک در آنها روان است.
7,افزایش 30 درصدی تماس با اورژانس به دلیل آلودگی هوا/ رشد آمار تصادفات بر اثر کاهش دید رانندگان \r\n رئیس مرکز اورژانس و فوریت های پزشکی استان خوزستان گفت: تماس با اورژانس اهواز به دلیل آلودگی هوا 30 درصد افزایش داشته است. \r\n\r\n شهریار میرخشتی در گفت و گو با خبرنگار ایلنا با اعلام این خبر افزود: با توجه به آلودگی هوای اهواز در چند روز اخیر تعداد تماس با اورژانس حدود 30 درصد افزایش داشته است. \r\n\r\n وی تصریح کرد: البته به دلیل اطلاع رسانی های زیادی که صورت گرفته بود، این میزان افزایش داشتیم و در غیر این صورت این آمار افزایش چشم گیری داشت. \r\n\r\n رئیس مرکز اورژانس و فوریت های پزشکی استان خوزستان افزود: اطلاع رسانی مناسب سبب شد تا افراد حساس و بیمار که ممکن بود با حضور در خارج از منزل دچار مشکل شوند، کمتر از منزل خارج شده و ما با بحران مواجه نشویم. \r\n\r\n وی درباره علائم افراد در زمان تماس با اورژانس گفت: بیشتر افراد با علائمی چون تنگی نفس و سرفه های شدید با اورژانس تماس گرفتند. خوشبختانه در این تماس ها مورد اورژانسی خیلی بد حال گزارش نشده است. \r\n\r\n میرخشتی افزود: علاوه بر تماس با اورژانس از سوی افراد با علائم بیماری حاد تنفسی، مشکل دیگری که به دلیل آلودگی هوا با آن مواجه بودیم، افزایش آمار تصادفات به دلیل کم شدن دید رانندگان است. \r\n\r\n وی با اشاره به اینکه هنوز آماری از میزان افزایش تصادفات جاده ای نداریم، گفت: اطلاعات رسیده نشان از این دارد که میزان تصادفات شهری نیز افزایش داشته است. \r\n\r\n رئیس مرکز اورژانس و فوریت های پزشکی استان خوزستان با اشاره به اینکه همه نیرو های استان در آماده باش به سر می برند، گفت:در تمام شهر ها و جاده ها پایگاه های اورژانس داریم که به غیر از پایگاه های ثابت در همه مناطق در روز پنج شنبه و جمعه اتوبوس آمبولانس های ما در مسیر های پر تردد و میادین و چهار راه های اصلی شهر حضور داشتند که هم پاسخگوی مراجعین احتمالی باشند و هم ماسک های یک بار مصرف بین مردم توزیع کنند. \r\n\r\n وی گفت: جلسات مدیریت بحران استان به صورت مرتب از روز پنج شنبه تشکیل می شود تا هماهنگی های لازم بین دستگاه ها به خصوص دستگاه هایی که وظیفه امداد رسانی را بر عهده دارند برای رسیدگی به وضعیت بحران انجام شود. در این جلسات، مسئولین دانشگاه علوم پزشکی، اورژانس، هلال احمر و غیره حضور داشتند. \r\n\r\n پایان پیام
7,کاهش 8 درصدی تلفات جاده ای گیلان / آمادگی پلیس در نوروز 94 \r\n به گزارش خبرگزاری فارس از رشت، مهرداد مهرگان شامگاه پنجشنبه در هشتمین کمیته کاهش تصادفات پلیس راه استان با اشاره به وضعیت تصادفات رانندگی گیلان اظهار کرد: برای کنترل و کاهش تصادفات جاده ای استان از ابتدای امسال برنامه ریزی مدونی توسط کارشناسان پلیس راه طراحی شده است. \r\n\r\n وی از کاهش هشت درصدی تلفات انسانی ناشی از تصادفات رانندگی جاده ای گیلان در 10 ماه گذشته خبر داد و گفت: این کاهش حاصل برنامه ریزی مدون پلیس راه بوده است. \r\n\r\n جانشین فرمانده انتظامی گیلان با ابراز رضایت از نتایج حاصل شده، تصریح کرد: پلیس راه گیلان برای کنترل ترافیک و سهولت در تردد مسافران با توجه به نزدیک شدن به پایان سال و آغاز سفرهای پر حجم نوروزی آمادگی کامل دارد. \r\n\r\n وی اجرای قانون رسیدگی به تخلفات رانندگی، رعایت مقررات توسط رانندگان و مردم، افزایش جرایم تخلفات رانندگان متخلف و تلاش شبانه روزی پرسنل پرتلاش پلیس راه گیلان را در کاهش تلفات تصادفات رانندگی مذکور تاثیرگذار دانست. \r\n\r\n مهرگان با تاکید بر ضرورت رعایت مقررات راهنمایی و رانندگی و صبر و حوصله به هنگام رانندگی، خاطرنشان کرد: رعایت حقوق دیگران و پرهیز از انجام هرگونه حرکات مخاطره آمیز و حادثه ساز در جاده ها امری ضروری است. \r\n\r\n وی از رانندگان و مسافران گیلان خواست تا ضمن رعایت مقررات رانندگی، لحظات خوشی را برای خود و خانواده شان در مدت اقامت در این استان رقم بزنند. \r\n\r\n انتهای پیام/2300/
7,اهداء 4800سبد کالا ویژه خانواده های مددجویان زندان اصفهان و خمینی شهر \r\n مدیر کل زندان های استان اصفهان در سخنانی به قدردانی از کمک ها و تلاش های خیرین پرداخت و گفت: در طی 4 سال از گذشت عمر خیریه امام موسی کاظم(ع) در اداره کل زندان ها کمک های قابل توجهی در امور مختلف شد که وجود و حضور خیرین در عرصه زندانبانی نه تنها مددجو و خانواده های آنان بلکه در بسیاری از امور زندانبانی نیز حضور و آرامش خاصی به مددجویان و زندانها داشته است. \r\n\r\n به گزارش خبرنگار ایلنا از اصفهان، امیری گفت: کمک به معیشت خانواده های مددجویان از جمله کمک هایی بود که نشاط و شادی خاصی را به خانواده ها و مددجویان هدیه کرد. چرا که در مراحل مختلفی که در ایام نوروز، ماه رمضان و شروع فصل مدارس کمک شد از دغدغه های مسئولین زندانها،خانواده ها و خود مددجویان است. \r\n\r\n امیری تصریح کرد: وقتی مددجو احساس کرد که مردم و جامعه بدنبال خیر رسانی و از خانواده او غافل نیستند در زندان نیز آرامش گرفت و از هر گونه تخلف و ناامنی پرهیز کرد. \r\n\r\n مدیر کل زندان های استان در ادامه در تشریح عملکرد و فعالیت های خیریه در طی چند ساله گذشته از ایجاد اشتغال جدید در بین مددجویان و خانواده های آنان در سطح جامعه سخن گفت و افزود:در حال حاضر، بیش از 300 مددجو در سطح زندان مرکزی و اردوگاه کار درمانی اصفهان تحت اشتغال خیریه نذر اشتغال قرار گرفته اند. \r\n\r\n در ادامه نیز مدیر عامل خیریه امام موسی کاظم (ع) اصفهان در طی سخنان کوتاهی مهم ترین حضور خیرین را اطلاع رسانی به موقع مدیر کل زندان های استان دانست و گفت: با اطلاع رسانی شفاف و آگاه سازی مسئولین از وضعیت زندان های استان و توصیه امام جمعه محترم اصفهان خیرین وارد این قضیه شدند و امروز پس از 4 سال از عمر این خیریه بسیار خوشحالیم که توانسته ایم گام های بزرگی در راستای کمک به زندانها و خانواده های آنان برداریم. \r\n\r\n صدیقی پور گفت: تاکنون حدود 600 زندانی با بیش از 2میلیارد و 400میلیون تومان با کمک خیرین از زندان ها ازاد و به آغوش خانواده و جامعه بازگشته اند. \r\n\r\n همچنین مدیر عامل خیریه امام موسی کاظم (ع) زندان شهرستان خمینی شهر نیز با قدردانی از حضور خیرین شهرستان اصفهان از ایجاد و تشکیل این خیریه ابراز خرسندی کرد و گفت: حضور و کمک در امر خیر و دستگیری از نیازمندان مخصوصا خانواده مددجویان و زندانها را افتخاری بر زندگی خود می دانیم و امیدواریم که بتوایم در دیگر عرصه ها نیز حضور و گام های بلند برداریم. \r\n\r\n حاج هاشمی در ادامه از گام های بلند خیرین شهرستان و اعضاء هیئت مدیره من جمله اقایان قدسی و محمدی و دیگر اعضاء قدردانی کرد و گزارش کوتاهی از روند فعالیت های انجام گرفته به حضار ارائه داد. \r\n\r\n در پایان این جلسه نیز به مناسبت روزهای پایانی سال و ارائه کمک و هدیه سبد کالا به خانواده های مددجویان هر دو شهرستان، تعداد 4 هزار سبد کالا، ویژه خانواده های زندانیان شهرستان اصفهان و تعداد 800 سبد کالا نیز ویژه خانواده های مددجویان شهرستان خمینی شهر مورد موافقت و تعهد خیرین قرار گرفت. \r\n\r\n پایان پیام
7,با احیا و گسترش وقف بسیاری از مشکلات و محرومیت ها از بین می رود \r\n یاسوج-خبرنگاررسالت: \r\n\r\n مدیرکل اوقاف و امور خیریه استان کهگیلویه وبویراحمد گفت: با احیا و گسترش وقف در جامعه می توانیم بسیاری از مشکلات، محرومیت ها و فقرها را از بین ببریم و در کنار آن کارهای بزرگی انجام دهیم. مدیرکل کمیته امداد استان با مدیر کل جدید اوقاف و امور خیریه استان دیدار و گفتگو کرد. سیدغلامرضا متقی ضمن قدردانی از تعامل بین کمیته امداد با اوقاف و امور خیریه استان از گذشته تا کنون در زمینه های مختلف و آرزوی توفیق برای مدیرکل جدید، اظهار داشت: کمیته امداد در راستای حمایت از اقشار نیازمند جامعه اقدامات متفاوتی ارائه می دهد و در این راستا نیازمند حمایت و همکاری همه مسئولان و مردم می باشد. مدیرکل کمیته امداد استان به ایجاد مراکز نیکوکاری این نهاد اشاره کرد و گفت: این امر به منظور توسعه مشارکت های مردمی و شناسایی نیازمندان و متمکنین محله ها با محوریت مساجد اجرا شده که امیدواریم گامی اساسی در از بین بردن فقر در جامعه باشد و در این راستا نیازمند تعامل و همکاری هرچه بیشتر اداره اوقاف و امور خیریه هستیم. مدیرکل اوقاف و امور خیریه استان نیز در این دیدار گفت: کمیته امداد زمینه خوبی برای کمک به فقرا و افراد نیازمند و همچنین توانمندسازی آنان با ایجاد اشتغال فراهم نموده است.
7,جشنواره خیریه غذا در مخابرات استان گیلان برگزار شد \r\n به گزارش خبرگزاری موج از رشت، صبح امروز به مناسبت گرامیداشت ایام الله دهه فجر و با هدف کمک به کودکان بی سرپرست، کمیته بانوان شرکت مخابرات استان اقدام به برپایی جشنواره غذا کرد. \r\n این جشنواره خیریه که بنا بر انتظار با استقبال بی نظیر مواجه شد؛ در راستای کمک به کودکان بد سرپرست و بی سرپرست برگزار شده است. \r\n گفتنی است، در این اقدام خداپسندانه مبلغ بالغ بر 20 میلیون ریال جمع اوری شد که در اولین فرصت به مرکز نگهداری کودکان بی سرپرست اهدا خواهد شد. \r\n این جشنواره خیریه دومین جشنواره خیریه غذا و مشارکت همگانی همکاران مخابرات استان گیلان است.
7,22 سازمان خیریه مردم نهاد در آمل فعالیت دارند \r\n به گزارش خبرگزاری فارس از آمل، جعفر رسولی امشب در جلسه سازمان های خیریه مردم نهاد در سالن اجتماعات فرمانداری این شهرستان اظهار کرد: دولت به تنهایی نمی تواند همه مشکلات و نارسایی ها در جامعه را با اعتبارات خود زیرپوشش قرار دهد به همین منظور سازمان های خیریه مردم نهاد و سمن ها می توانند بار بزرگی را از روی دوش دولت ها بردارند. \r\n\r\n وی افزود: سازمان های خیریه مردم نهاد در این شهرستان در بخش های مختلفی همانند کمک به نیازمندان، بررسی مشکلات موجود در طبیعت، کمک به جهیزیه عروس، کمک به بیماران خاص، سرطانی ها و بیماران MS، زنان بی سرپرست و حفاظت از محیط زیست فعالیت دارند. \r\n\r\n معاون فرماندار ویژه آمل تصریح کرد: ایرانیان در انجام کارهای خیر، نوع دوستی و انجام کار خداپسندانه زبانزد بوده زیرا کمک به نیازمندان در مبانی دینی، اعتقادی و مذهبی مان به عنوان یک ارزش مطرح است. \r\n\r\n رسولی با تاکید اینکه مردم این شهرستان نیز در بین دیگر شهرهای مازندران در خیرخواهی و نوع دوستی از یکدیگر سبقت گرفته و سرآمد هستند، گفت: وجود سازمان های خیریه مردم نهاد در بخش های فرهنگی، زیست محیطی و خیریه ای بسیار مفید و موثر است. \r\n\r\n این مسئول ادامه داد: 22 سازمان خیریه مردم نهاد در این شهرستان فعالیت دارد که در مجموع عملکردشان مطلوب و رضایت بخش است. \r\n\r\n معاون فرماندار ویژه آمل تصریح کرد: در نظام جمهوری اسلامی باید هر روز خدمات بیشتر و بهتر در بخش های مختلف را به مردم شاهد باشیم. \r\n\r\n وی با اشاره به برگزاری انتخابات اعضای جدید هیئت مدیره سازمان های خیریه مردم نهاد این شهرستان گفت: در این انتخابات توسلی از انجمن بیماران MS و مسقطی از انجمن بیماران سرطانی آرین با رای اعضا انتخاب شدند. \r\n\r\n انتهای پیام/86012/ی20
7,برگزاری نمایشگاه خیریه به نفع بیماران جذامی در باغ موزه قصر \r\n به گزارش خبرگزاری فارس ، بنیاد خیریه یاران برکت مهر با همراهیِ مرکزِ کارآفرینیِ خانه ماندگار و سازمان مردم نهاد خیریه به نفع زنان و مردانِ جذامی، از شانزدهم تا هجدهم دی ماه 1393 نمایشگاهی از آثار نقاشی هنرمندانِ خیِر و بازارچه ای از تولیدات مددجویان و خیرین را در باغ موزه ی قصر برگزار خواهند کرد. \r\n\r\n علاقه مندان می توانند همه روزه از ساعت 9 صبح تا 20 از این نمایشگاه که در گالری کمال الملک واقع در موزه مارکوف به نشانی انتهای خیابان شهید مطهری، بعد از تقاطع خیابان دکتر شریعتی، میدان پلیس برگزار می شود، بازدید کنند. \r\n\r\n انتهای پیام/
7,بیش از 86 درصد هزینه های آسایشگاه توسط خیرین تامین می شود \r\n به گزارش خبرگزاری فارس از جنوب استان تهران به نقل از روابط عمومی آسایشگاه خیریه کهریزک، محسن پزشکی اظهار کرد: آسایشگاه خیریه کهریزک در سال 1351 به همت دکتر حکیم زاده آغاز به کار کرد و امروز بعد از گذشت از 42 سال این مجموعه به یک هزار و 750 مددجوی سالمند، بیمار ام .اس و معلول ارائه خدمت می کند. \r\n\r\n وی گفت: سه گروه در آسایشگاه خیریه کهریزک ساکن هستند که عمده ترین این افراد سالمندان هستند که تقریباً دو سوم کل تعداد تخت های مجموعه را تشکیل می دهند، بخش دوم معلولان جوان و معلولان میانسال بوده و گروه سوم بیماران مبتلا به ام .اس هستند که 10 سال پیش به این مجموعه اضافه شدند. \r\n\r\n مدیر روابط عمومی آسایشگاه خیریه کهریزک افزود: براساس آخرین آمارها حدود 86 درصد از هزینه های جاری آسایشگاه خیریه کهریزک توسط خیرین و به صورت کمک های مردمی (نقدی، غیرنقدی) تامین می گردد که از این میان حدود 14 درصد از هزینه ها از محل کمک های دولتی در قالب یارانه از طریق سازمان بهزیستی و کمیته امداد امام خمینی (ره) و کمتر از یک درصد از مستمری مددجویان تامین می شود. \r\n\r\n پزشکی ادامه داد: آسایشگاه خیریه کهریزک بیماران ام.اسی را که در مرحله پیشرفت بیماری قرا داشته و توان مالی ندارند پذیرش می کند. \r\n\r\n وی بیان کرد: انجمن ام.اس ایران براساس توافق نامه که با کهریزک دارد هر هفته یک نفر متخصص نورولوژی را به آسایشگاه برای خدمات درمانی می فرستد و سعی این مجموعه بر آن است که با خدمات درمانی حتی الامکان درد آن ها را کاهش داده و وضعیت روحی آن ها را تلطیف کرده و از پیشرفت بیماری آنان جلوگیری کند. \r\n\r\n مدیر روابط عمومی آسایشگاه خیریه کهریزک تصریح کرد: آسایشگاه خیریه یک ساختمان ویژه در دو طبقه برای بیماران ام.اس دارد که دارای 120 تخت خواب است که این تعداد 60 تخت به خانم ها و 60 تخت به آقایان اختصاص دارد. \r\n\r\n پزشکی خاطرنشان کرد: هزینه نگهداری هر مددجوی کهریزک به طور میانگین ماهیانه مبلغ 2 میلیون و یکصد هزار تومان است که این رقم در ارتباط با بیماران ام.اس به بیش از 3 میلیون تومان هم می رسد. \r\n\r\n انتهای پیام/2462/ک
7,توانمندی نیازمندان مهم ترین حوزه فعالیت موسسات خیریه باشد \r\n به گزارش خبرگزاری فارس از بابل، حسین نیازآذری چهارشنبه شب در بازدید از موسسه خیریه آبشار عاطفه نمایندگی بابل، اظهار کرد: ساختار و ماهیت نظام اسلامی نظامی فرهنگی، ارزشی و ولایی برای خدمت به محرومان است که صاحبان اصلی انقلاب و نظام هستند. \r\n\r\n وی افزود: جمهوری اسلامی ایران بهمن 57 به امر امام (ره) شکل گرفت و از آن تاریخ تاکنون با همدلی ایجاد شده بین نظام و مردم این انقلاب سرآمد انقلاب های جهان شد. \r\n\r\n نماینده مردم بابل در مجلس شورای اسلامی با اشاره به اینکه مردم بزرگ ترین پشتوانه نظام هستند، بیان کرد: مردم همواره در پیروزی و تثبیت انقلاب نقش اصلی داشتند. \r\n\r\n نیازآذری با تاکید بر اینکه شاکله و شاخصه نظام جایگاه ولی فقیه و رهبر است، بیان کرد: ساختار اجرایی نظام پیروی از منویات مقام معظم رهبری است. \r\n\r\n این مسئول خاطرنشان کرد: تشکل های مردم نهاد به شکل خودجوش در چارچوب نظام شکل گرفتند تا به نیازمندان کمک شود. \r\n\r\n وی با اشاره به اینکه نیمی از جمعیت کشور بانوان هستند، یادآور شد: زنان همواره نقش ظریفی در شکل گیری انقلاب و دفاع مقدس داشتند و امروز نیز در عرصه خدمت و توجه به محرومان سرآمد هستند. \r\n\r\n وی با تاکید بر اینکه نمایندگان و مسئولان حامی موسسات خیریه در راستای رفع نیاز مستمندان جامعه خواهند بود، تصریح کرد: این موسسات با استفاده از توانمندی خیران اقدامات شایسته ای را در راستای کمک به اقتصاد جامعه دارند. \r\n\r\n نیازآذری مهم ترین رسالت موسسات خیریه را توانمندسازی نیازمندان برشمرد و گفت: دغدغه ازدواج و مسکن جوانان در راس فعالیت های موسسات خیریه باشد. \r\n\r\n انتهای پیام/86009/ش20
7,خط مشی جامعه نیکوکاری ابرار اهمیت به تحصیل و آموزش است \r\n به گزارش خبرگزاری موج از خرم آباد، مدیرعامل جامعه نیکوکاری ابرار از اتاق بازرگانی، صنایع، معادن و کشاورزی خرم آباد؛ به عنوان یکی از پیشروترین اتاق های ایران در اجرای طرح حمایت تحصیلی یاد کرد و افزود: طرح حمایت تحصیلی از دانش آموزان و دانشجویان مستعد مناطق محروم در 15 استان اجرا می شود که اتاق خرم آباد نسبت به دیگر استان ها پیشقدم بوده است. \r\n علی اصغر خامنوی به معرفی جامعه نیکوکاری ابرار پرداخت و گفت: این جامعه نیکوکاری، سازمانی غیر دولتی، غیرانتفاعی، غیرسیاسی و مردم نهاد و وابسته به اتاق بازرگانی، صنایع، معادن و کشاورزی ایران است که در سطح ملی، منطقه ای و بین المللی فعالیت می کند. \r\n وی از تکریم و ارتقاء فرهنگ نیکوکاری در جامعه، پاسداری از حریم منزلت اجتماعی فعالان بخش خصوصی، کمک به رشد فعالیت های خیرخواهانه و مساعدت مؤسسات خیریه در انجام امور خیر به عنوان بخشی از مأموریت های جامعه نیکوکاری ابرار برشمرد. \r\n مدیرعامل جامعه نیکوکاری ابرار اضافه کرد: این جامعه وظیفه ی خود می داند با تشویق، قدرشناسی، افزودن دانش و تجربه، تبلیغ، تسهیل فعالیت ها، گسترش ارتباطات نیکوکاران، آنان را در هم افزایی و ارتقاء اثربخشی و کارایی یاری کند. \r\n خامنوی ادامه داد: هم چنین جامعه نیکوکاری ابرار بر مبنای مأموریت خود مصمم و متعهد است با ترغیب و همراه کردن فعالان عرصه ی نیکوکاری، به گونه ای عمل کند که علاوه بر هدف گذاری و برنامه ریزی، در دست یابی به اهداف کلان خود از جمله اصلاح فرهنگ و نگرش نیکوکاری در جامعه، گسترش فرهنگ خدمت به همنوعان و ارتقاء فرهنگ طبقات محروم و نیازمند و بالا بردن اثربخشی نیکوکاری، نقش مؤثری در جامعه ایفا کند. \r\n مدیرعامل جامعه نیکوکاری ابرار در بخش دیگری از سخنان خود گفت: خط مشی جامعه نیکوکاری ابرار در طرح حمایت تحصیلی دانش آموزان مستعد مناطق محروم و روستایی، اهمیت به تحصیل و آموزش است. \r\n خامنوی تصریح کرد: جامعه نیکوکاری ابرار در این طرح تلاش می کند تا با حفظ شأن انسانی دانش آموزان، از نیازمندپروری پرهیز و آنها را در ساختن آینده ای روشن یاری نماید. \r\n وی به روش حمایت از افراد در جامعه نیکوکاری ابرار اشاره کرد و بیان داشت: به این منظور دانش آموزان مستعد تحصیل از طریق نمایندگان آن جامعه در اتاق های بازرگانی، صنایع، معادن و کشاورزی سراسر کشور با همکاری سازمان هایی مانند بهزیستی، آموزش و پرورش، کمیته امداد و دیگر مؤسسات حمایتی در واحد حمایت تحصیلی جامعه نیکوکاری ابرار توسط مددکاران شناسایی و پس از تکمیل پرونده، در سیستم سامانه سراسری جامعه نیکوکاری ابرار ثبت و مورد حمایت فعالان اقتصادی قرار می گیرند. \r\n مدیرعامل جامعه نیکوکاری ابرار تأکید کرد: تا زمانی که دانش آموزان و دانشجویان مستعد مناطق محروم پیشرفت تحصیلی داشته باشند تحت حمایت این جامعه قرار دارند. \r\n خامنوی در ادامه سخنان خود گفت: جامعه نیکوکاری ابرار در تلاش است تا با شناسایی و فراهم نمودن بستر مناسب، فرصت یاری رساندن به نیازمندان جامعه را با کارایی و تأثیرگذاری در دسترس تمامی فعالان اقتصادی بخش خصوصی قرار دهد.
7,خدمت رسانی به 824 خانوار ابهری در مراکز نیکوکاری \r\n به گزارش خبرگزاری فارس از زنجان، محسن داودی ظهر امروز در نشست هیئت امنای مراکز نیکوکاری ابهر با اشاره به ایجاد مراکز نیکوکاری از دو سال گذشته در سراسر کشور اظهار کرد: رونق بخشی به مساجد و زنده کردن کارکردهای مساجد در بحث مسائل اجتماعی و توانمندسازی محرومان و کاهش فقر در جامعه از اهداف ایجاد این مراکز به شمار می رود. \r\n\r\n وی با اشاره به اینکه تقویت کارکرد اجتماعی مساجد و شناسایی نیازمندان واقعی محله و ارائه خدمت به آنان در محل سکونت از دیگر اهداف ایجاد مراکز نیکوکاری است، گفت: ترویج سنت های حسنه اسلامی و توسعه مشارکت های مردمی و شناسایی نیازمندان و برجسته کردن نقش مردم در کمک به نیازمندان نیز از دیگر اهدافی است که با ایجاد مراکز نیکوکاری دنبال می شود. \r\n\r\n مدیر کمیته امداد امام خمینی شهرستان ابهر با بیان اینکه بر اساس برنامه ریزی های انجام شده مراکز نیکوکاری با محوریت مساجد و با همکاری هیئت امنا و معتمدین محل ایجاد شده است، اضافه کرد: از جمله نتایج و آثار مثبتی که ایجاد مراکز نیکوکاری دارد، یکپارچگی کمک های مردمی و پررنگ کردن نقش مردم در کمک به نیازمندان است. \r\n\r\n داودی با اشاره به کارکردهای این مراکز تصریح کرد: این مراکز به عنوان واحدهای مردمی فعالیت دارند. \r\n\r\n وی با تاکید بر اینکه ایجاد مراکز نیکوکاری در تکمیل طرح جامع مسجد محوری انجام می شود، گفت: در این راستا در کل کشور شبکه های نیکوکاری با محوریت مسجد و محلات ایجاد شده است. \r\n\r\n مدیر کمیته امداد امام خمینی شهرستان ابهر در بخش دیگری از سخنان خود با ارائه گزارشی از نحوه فعالیت مراکز نیکوکاری در شهرستان ابهر تصریح کرد: در راستای فعالیت بهتر این مراکز طی 10 ماه سال جاری و در تعامل با موسسات و خیریه ها جلسات متعددی در شهرستان برگزار شده است. \r\n\r\n داودی با اشاره به اینکه اهداف کمیته امداد امام خمینی از ایجاد مراکز نیکوکاری در این جلسات مشترک تبیین و تشریح شده است، گفت: بر اساس هماهنگی های به عمل آمده امسال از محل فعالیت این مراکز به 824 خانوار ارائه خدمت شده است. \r\n\r\n وی خاطر نشان کرد: از مجموع افرادی که از محل مراکز نیکوکاری خدمت دریافت کرده اند، 654 زن سرپرست خانوار و 170 خانوار نیز دارای سرپرست مرد هستند. \r\n\r\n مدیر کمیته امداد امام خمینی شهرستان ابهر مجموع مراجعات انجام شده به مراکز نیکوکاری در ابهر را 912 مورد اعلام کرد و افزود: از این تعداد 824 خانوار مستحق دریافت کمک شناسایی شدند. \r\n\r\n داودی همچنین با اشاره به جمع آوری یک میلیارد و 474 میلیون ریال توسط مراکز نیکوکاری کمک بیان کرد: این مبالغ در بین خانواده های زیرپوشش توزیع شده است. \r\n\r\n به گزارش فارس، ایجاد مراکز نیکوکاری از سال 91 آغاز شده است و در ماه رمضان سال گذشته به صورت همزمان 10 مرکز نیکوکاری در استان زنجان افتتاح شد. \r\n\r\n در حال حاضر تعداد مراکز نیکوکاری استان 17 مورد است، اما تا پایان برنامه پنجم توسعه در 50 درصد از محلات استان مراکز نیکوکاری ایجاد خواهد شد. \r\n\r\n انتهای پیام/73005/ل30
7,کمک 900 میلیون ریالی به نیازمندان در هفته احسان و نیکوکاری \r\n خداداد مظاهری فر امروز در گفت و گو با خبرنگار فارس در زیرکوه اظهار داشت: در آستانه هفته احسان و نیکوکاری با کمک خیران بیش از 900 میلیون ریال تسهیلات و کمک های نقدی و غیرنقدی بین نیازمندان و افراد تحت پوشش شهرستان توزیع خواهد شد. \r\n\r\n مدیر کمیته امداد زیرکوه از افتتاح یک باب منزل مسکونی ساخته شده توسط خیران به ارزش 200 میلیون ریال در هفته احسان و نیکوکاری خبر داد و گفت: این واحد مسکونی که در روستای اردکول ساخته شده است به یکی از ایتام تحت پوشش اهدا می شود. \r\n\r\n مظاهری فر با اشاره به برنامه های این نهاد در هفته احسان و نیکوکاری تصریح کرد: توزیع کالا، پارچه و اقلام مورد نیاز از محل کمک موسسات خیریه به ارزش 383 میلیون ریال بین 450 خانواده ایتام، سادات و تحت پوشش، توزیع 250 سبد غذایی از محل کمک موسسات خیریه به ارزش 251 میلیون ریال، خرید شیرینی عید برای خانواده های ایتام به ارزش 70 میلیون ریال از محل کمک یکی از خیران و سرکشی از خانواده های ایتام، سالمندان و بیماران صعب العلاج در قالب طرح مفتاح الجنه با حضور مسئولان شهرستان از جمله برنامه های این نهاد در هفته احسان و نیکوکاری است. \r\n\r\n وی از افتتاح یک طرح خود اشتغالی در هفته احسان و نیکوکاری خبر داد و اضافه کرد: این طرح به نمایندگی از 381 طرح خود اشتغالی با حضور مسئولان افتتاح می شود. اعتبار این طرح ها مبلغ 10 میلیارد و 387 میلیون ریال است. این اعتبارات از محل تسهیلات قرض الحسنه پرداخت شده است و با افتتاح این طرح ها برای 138 نفر از افراد تحت پوشش و سایر اقشار نیازمند شغل ایجاد می شود. \r\n\r\n انتهای پیام/69031/خ20
7,تبلور اکرام فاطمی خیرین استان کرمانشاه در 180 پایگاه جشن نیکوکاری \r\n دبیر ستاد شور نیکوکاری و معاون توسعه مشارکت های مردمی کمیته امداد امام خمینی (ره) استان کرمانشاه با اشاره به اینکه شور نیکوکاری سال جاری طی روزهای نهم لغایت پانزدهم اسفند ماه برگزار می شود، افزود: شور بزرگ نیکوکاری هرساله پیش از آغاز سال جدید در هفته احسان و نیکوکاری با همکاری و تعامل سازمان ها و ادارات کمیته امداد، صدا و سیمای جمهوری اسلامی ایران، نیروی مقاومت بسیج مستضعفین، آموزش و پرورش، سازمان دانش آموزی، جمعیت هلال احمر، سازمان ورزش همگانی و ورزش پهلوانی برگزار می شود. \r\n\r\n به گزارش خبرنگار ایلنا در کرمانشاه، مرتضی حسینی فر با بیان اینکه طی شور نیکوکاری، امسال 180 پایگاه در سطح استان توسط کمیته امداد و ناحیه مقاومت بسیج تعبیه خواهد شد، تصریح کرد: همچنین 1500 مدرسه و مرکز آموزش عالی، 1800 روستا و دهستان، بالغ بر 500 مسجد، 30 موسسه خیریه و عام المنفعه، 1200 اداره، صنف و شرکت دولتی و خصوصی برای جمع آوری کمک های خیرین در این شور ملی مذهبی شناسایی و هدف گذاری شده اند. \r\n\r\n وی همچنین به روز شمار شور بزرگ نیکوکاری سال1393 اشاره کرد و یادآور شد: روزهای نهم و دهم اسفند ماه روستاها و دهستان ها، یازدهم و دوازدهم شرکت ها، اصناف، اتحادیه ها و کارخانجات، روز دوازدهم و سیزدهم مدارس و مراکز آموزش عالی،روز چهاردهم پایگاه های کمیته امداد و مقاومت بسیج و در روز پانزدهم اسفند پایگاه های مستقر در مصلاهای نماز جمعه آماده دریافت کمک های مردم خیر و نوع دوست استان کرمانشاه خواهند بود. \r\n\r\n معاون توسعه مشارکت های مردمی کمیته امداد امام خمینی(ره) استان کرمانشاه در پایان تصریح کرد: ترویج و اشاعه فرهنگ احسان و نیکوکاری، تعامل با گروه های هدف و خیرین و همچنین همدردی با نیازمندان از اصلی ترین اهداف برگزاری شور نیکوکاری به شمار می رود. \r\n\r\n پایان پیام
7,800 مرکز نیکوکاری در کشور راه اندازی شده است \r\n محسن سنایی در حاشیه بازدید از کمیته امداد امام خمینی کرمان در گفت وگو با خبرنگار فارس با اشاره به خدمات این نهاد انقلابی در زمینه نیکوکاری اظهار کرد: مراکز نیکوکاری به منظور مردمی شدن فعالیت های امداد و واگذاری کار مردم به خود مردم راه اندازی شده اند. \r\n\r\n وی با اشاره به راه اندازی 800 مرکز نیکوکاری در کشور عنوان کرد: با راه اندازی مراکز نیکوکاری در محلات می توانیم خیران و نیازمندان واقعی هر محله را شناسایی کنیم و علاوه بر آن موسسات خیریه را با خودمان همسان کنیم. \r\n\r\n مدیرکل انفاقات، صدقات و امور اجرایی مشارکت های مردمی کمیته امداد امام خمینی عنوان کرد: باید با همکاری مراکز نیکوکاری، نظام کنترلی را تعریف کنیم تا اعتماد مردمی به این مراکز از بین نرود؛ دقیق بودن محدوده کار مراکز برای ما از اهمیت زیادی برخوردار است. \r\n\r\n وی با بیان اینکه واگذاری کار به مراکز نیکوکاری باید پله به پله، طرح به طرح و محله به محله باشد، ادامه داد: راه اندازی مراکز نیکوکاری برای حفظ کرامت انسانی نیازمندان است؛ ما با راه اندازی این مراکز به دنبال این هستیم به جای حضور نیازمند در مراکز نیکوکاری، خدمت در منزل نیازمند به او ارائه شود. \r\n\r\n 40 مرکز نیکوکاری در استان کرمان راه اندازی شده است \r\n\r\n مدیر کل کمیته امداد امام خمینی کرمان نیز در گفت وگو با خبرنگار فارس در این زمینه اظهار کرد: 50 پرونده از زنان سرپرست خانوار زیر حمایت کمیته امداد امام خمینی استان به یک مرکز نیکوکاری در کرمان واگذار شده تا مراحل توانمندسازی آن ها با استفاده از ظرفیت های موجود در محلات انجام شود. \r\n\r\n وحید میرزایی با بیان اینکه کرمان به عنوان یکی از سه استان کشور در بحث واگذاری صندوق های صدقات به مراکز نیکوکاری انتخاب شده است، تصریح کرد: برای واگذاری تعدادی از صندوق های صدقات به مراکز نیکوکاری در چند نقطه از شهرستان ها به صورت پایلوت کار را آغاز کرده ایم. \r\n\r\n وی گفت: باید برای فقرزدایی و محرومیت زدایی در استان کرمان کار انجام دهیم و امیدواریم با مشارکت همکاران و هدایت های ستاد مرکزی بتوانیم به نحوی که شایسته است برای امورات مردمی در محلات و مناطق کار انجام دهیم. \r\n\r\n مدیر کل کمیته امداد امام خمینی کرمان عنوان کرد: تاکنون 40 مرکز نیکوکاری در استان کرمان راه اندازی شده و کیفیت مراکز مد نظر ما قرار داشته است. \r\n\r\n انتهای پیام/2446/م40/ف4004
7,اطلاع رسانی شفاف در بحث هزینه کرد کمک های مردمی در جشن نیکوکاری \r\n به گزارش خبرگزاری فارس از سنندج، جمال ارشدی ظهر امروز در جلسه هم اندیشی و هماهنگی برگزاری جشن نیکوکاری استان اظهار کرد: جشن نیکوکاری یک جشن ملی است که مشارکت جمعی را می طلبد. \r\n\r\n وی با تاکید بر تقسیم کار در برگزاری جشن نیکوکاری برای هر چه بهتر برگزاری آن بیان کرد: جشن نیکوکاری در راستای رعایت حقوق شهروندی برگزاری می شود که نیازمند تلاش و کوشش جدی برای خروجی مطلوب است. \r\n\r\n مدیرکل امور اجتماعی استانداری کردستان با اشاره به فراهم آوردن بسترهای مناسب در راستای کمک رسانی به محرومان جامعه تصریح کرد: باید برای جمع آوری کمک های بیشتر در جشن نیکوکاری کار و تلاش مضاعف انجام شود. \r\n\r\n ارشدی به حمایت های دولتی از قشر نیازمند جامعه اشاره کرد و ادامه داد: باید در راستای فرهنگ سازی و گسترش کمک های مردمی در جامعه به ویژه به لحاظ تبلیغات شهری اقدامات اساسی صورت بگیرد. \r\n\r\n وی با اشاره به مشخص کردن شاخصه های جشن نیکوکاری اضافه کرد: می توانیم با مشخص کردن این شاخصه ها در راستای هر چه بهتر برگزار کردن آن گام های اساسی برداریم. \r\n\r\n مدیرکل امور اجتماعی استانداری کردستان بر انسجام و هماهنگی دستگاه های مختلف دولتی کردستان در برگزاری این جشن تاکید کرد و بیان داشت: دستگاه های دولتی می توانند بر اساس توان و ظرفیت خود در راستای برگزاری هرچه با شکوه این جشن ملی اقدام کنند. \r\n\r\n ارشدی با اشاره به همکاری سمن ها در راستای برگزاری جشن نیکوکاری در استان اضافه کرد: امیدواریم در جشن نیکوکاری امسال شاهد حضور گسترده مردم در پای صندوق های کمیته امداد امام خمینی(ره) باشیم. \r\n\r\n وی به حضور پرشور مردم کردستان در سال جاری در کمک به مردم کوبانی و شنگال اشاره کرد و بیان داشت: مشارکت مردمی در جمع آوری کمک ها برای کوبانی و شنگال نقش کلیدی را ایفا کرد. \r\n\r\n مدیرکل امور اجتماعی استانداری کردستان بر مشارکت مردمی در این امر خدا پسندانه تاکید کرد و گفت: حضور مردم در پایگاه ها جمع آوری کمک های مردمی در جشن نیکوکاری می تواند بستری در راستای ارتقای سطح این برنامه از لحاظ کمی و کیفی باشد. \r\n\r\n ارشدی در پایان با اشاره به نقش تاثیرگذار اصحاب رسانه در جلب مشارکت مردم برای حضور در جشن نیکوکاری خاطرنشان کرد: نگاه به این جشن باید مردمی باشد تا زمینه حضور حداکثری مردم در آن فراهم شود. \r\n\r\n انتهای پیام/79020/ک
7,85 درصد دانشگاه ها تا سال 96 بدون کنکور دانشجو می پذیرند \r\n عبدالوحید فیاض با اشاره به اختلاف سازمان سنجش و دانشگاه ها درباره زمان حذف کنکور، گفت: حذف کامل کنکور هیچگاه وجود ندارد و برنامه ای پنج ساله مطرح است که طبق این طرح 85 درصد دانشگاه ها تا سال 96 بدون کنکور دانشجو می پذیرند.وی ادامه داد: پانزده درصد دانشگاه ها نیز در مناطقی هستند که رقابت شدیدی بین داوطلبان وجود دارد، همچنان با کنکور دانشجو می پذیرند که در حال حاضر در بسیاری از مناطق طرح حذف کنکور اجرا می شود.
7,کلید خوردن حذف کنکور در سال 95 \r\n احمدی نژاد در دیدار با فعالان رسانه ای همسو: چاوز گفت نگران نباشید امام مهدی خواهد آمدمحمود احمدی نژاد اگرچه در ظاهر سکوت خود را شکسته و سخنرانی را از سر گرفته است، ... \r\n\r\n دکتر جواد هروی، نائب رئیس کمیسیون آموزش و تحقیقات مجلس در گفتگو با با خبرنگار دانشگاهی باشگاه خبرنگاران با بیان این مطلب افزود: با توجه به اینکه در مصوبه سال 86 مجلس شورای اسلامی مشخص شده بود که کنکور در سال 92 حذف شود در حال حاضر شرایط و بستر لازم جهت حذف کنکور وجود ندارد لذا بحث بررسی سوابق تحصیلی داوطلبان به عنوان یک گزینه سنجش و محک داوطلبان در مجلس در حال بررسی است .وی با اشاره به اینکه استانداردهای لازم در سنجش سوابق تحصیلی هنوز مورد تایید مجلس نیست خاطرنشان کرد: در یک نشست مشترک که بین کمیسیون آموزش و تحقیقات مجلس ، شورای انقلاب فرهنگی، سازمان سنجش ، دانشگاه پیام نور و دانشگاه آزاد انجام شد به این نتیجه رسیدیم که بحث سوابق تحصیلی دانش آموزان در کنار امتحان ورودی باید در نظر گرفته شود.وی تصریح کرد: البته حذف کنکور تا حدی در حال انجام است به گونه ای که بسیاری از دانشگاه ها در رشته هایی که رقابت چندانی وجود ندارد حذف کنکور را آغاز کرده اند.به گفته هروی درحال حاضر تعداد شرکت کنندگان در کنکور از صندلی های دانشگاه کمتر است لذا می توان قول حذف کنکور را تا سال 95 به طور قطع به داوطلبان داد.
7,ماراتن چهل و پنجم رقابت ورود به آموزش عالی/ آخرین تغییرات کنکور سراسری \r\n به گزارش خبرنگار گروه دانشگاه خبرگزاری فارس ، با تاسیس دانشگاه ها در کشور باید روشی برای سنجش و پذیرش افراد در ورود به دانشگاه لحاظ می شد، البته تا سال 42 هر دانشگاه برای جذب دانشجو به طور مستقل عمل می کرد و دانشگاه هایی مانند صنعتی آریامهر، پلی تکنیک، ملی، فردوسی و جندی شاپور با برگزاری آزمون ورودی خاص خود، دانشجویانی را پذیرش می کردند ولی پس از آن مسابقه ای برای پذیرش دانشجویان در نظر گرفته شد که بعدها اسم این مسابقه کنکور نامیده شد. \r\n\r\n پس از تأسیس وزارت علوم و راه اندازی مرکز آزمون شناسی در سال 1347، آزمون سراسری به صورت متمرکز رایج شد و در نخستین آزمون، 12 دانشگاه با 30 رشته تحصیلی وجود داشت که داوطلبان می توانستند از این میان 10 رشته را انتخاب کنند. \r\n\r\n در این آزمون 47 هزار و 703 نفر داوطلب شرکت کردند. سؤالات اولین دوره کنکور، به صورت سؤالات کوتاه طراحی شده بود. \r\n\r\n در سال 1354سازمان سنجش آموزش کشور تشکیل شد و کنکور جایگاه سازمان یافته تری به خود گرفت. \r\n\r\n در ابتدای برگزاری کنکور، علاوه بر نتایج کنکور، معدل امتحانات نهایی ششم متوسطه و ضوابطی از جمله نوع مدرک، سهمیه منطقه، جنسیت و نظام وظیفه هم در قبولی داوطلبان تأثیر داشت ولی در سال 1357 قبولی تنها به نتایج کنکور محدود شد و پس از انقلاب اسلامی نخستین آزمون سراسری در سال 1358برگزار شد و بعد از آن هم با انقلاب فرهنگی، دانشگاه ها و به تبع آن کنکور به مدت 3 سال تعطیل شد. \r\n\r\n از سال 1361 دوباره کنکور شکل گرفت و در این سال تنها برای رشته های پزشکی، فنی و مهندسی، کشاورزی، الهیات و معارف اسلامی آزمون برگزار شد و این روند کنکور تا سال 1371 ادامه پیدا کرد و داوطلبان سه نوع سهمیه آزاد، منطقه ای و نهادهای انقلاب اسلامی داشتند. \r\n\r\n به مرور زمان، دانشگاه های پیام نور، شبانه، مراکز تربیت معلم و غیرانتفاعی هم تشکیل شد و با ایجاد نظام جدید متوسطه و تقسیم 4 سال دبیرستان به 3 سال متوسطه و یک سال پیش دانشگاهی موضوع کنکور پیچیده تر شد. \r\n\r\n در سال های اول تشکیل پیش دانشگاهی، کنکوری برای ورود به این مقطع پیش بینی شد که دو سال بعد این کنکور به شرط معدل تغییر یافت. \r\n\r\n بعد از مدتی سد پیش دانشگاهی شکسته شد و تنها سد کنکور برای داوطلبان باقی ماند. \r\n\r\n پس از مدتی طرح سنجش و پذیرش دانشجو (طرح حذف کنکور) مطرح شد، این طرح از سوی سازمان سنجش مطرح و بررسی شد و همزمان هم در مجلس در حال بررسی بود. \r\n\r\n * آخرین تغییرات در کنکور سراسری \r\n\r\n و در حال حاضر آخرین خبری که در رابطه با حذف کنکور شنیده ایم از خدایی رئیس سازمان سنجش آموزش کشور بوده است. \r\n\r\n خدایی گفت: آخرین قانونی که مجلس شورای اسلامی در زمینه حذف کنکور سراسری تصویب کرده مربوط به شهریورماه سال 92 است که بر این اساس مدل امتحانی باید بر طبق تقاضا تنظیم شود. \r\n\r\n وی افزود: بر اساس تصویب مجلس سه مدل سوابق تحصیلی، سوابق تحصیلی با آزمون و سوابق تحصیلی همراه با آزمون عمومی و اختصاصی در نظر گرفته شد و به طور کلی قانون تصویب کرده است که تا پنج سال آینده 85درصد کل ظرفیت آموزش عالی از طریق سوابق تحصیلی پذیرش شود که این مسئله مربوط به تمام دانشگاه ها اعم از دانشگاه آزاد و دولتی است که در حال حاضر در سال دوم اجرای این قانون به مرز 80درصد رسیدیم. \r\n\r\n خدایی گفت: نکته مهم این است که 15درصد رشته ها پرمتقاضی هستند و باید زیرساخت هایی که قانون پیش بینی کرده است را آماده کنیم. \r\n\r\n رئیس سازمان سنجش آموزش کشور از برگزاری جلسه شورای سنجش و پذیرش دانشگاه ها در اسفندماه امسال خبر داد و گفت: شرایط پذیرش برای کنکور سراسری در سال 94 اعلام شده است و در جلسه اسفندماه برای سال 95 تصمیم گیری می کنیم. \r\n\r\n آخرین آزمون سراسری که چهل و چهارمین آزمون بود هم در روزهای پنجم، ششم و هفتم تیرماه سال 93 در 5 گروه آزمایشی و در 364 شهرستان و 15 کشور خارجی برگزار شد. \r\n\r\n یک میلیون و 31 هزار و 322 نفر در این آزمون شرکت کردند. \r\n\r\n آزمون سراسری هر ساله در تیرماه برگزار می شود ولی آزمون سراسری چهل و پنجم به دلیل تقارن تیرماه 94 با ماه مبارک رمضان در صبح و بعد از ظهر روزهای پنج شنبه و جمعه 21 و 22 خرداد ماه سال 94 در 5 گروه آموزشی برگزار می شود. \r\n\r\n ثبت نام این آزمون از روز گذشته آغاز شد و داوطلبان می توانند با مراجعه به سایت سازمان سنجش آموزش کشور و مطالعه دفترچه راهنما در این آزمون ثبت نام کنند. \r\n\r\n نتیجه اولیه آزمون به صورت کارنامه در هفته دوم مردادماه 94 بر روی سایت سنجش آموزش کشور قرار می گیرد و داوطلبان مجاز به انتخاب رشته پس از دریافت دفترچه راهنمای انتخاب رشته می توانند نسبت به این مساله اقدام کنند. \r\n\r\n فهرست پذیرفته شدگان نهایی آزمون سراسری سال 94 هم در نیمه دوم شهریور ماه سال 94 از طریق سایت سنجش آموزش کشور اعلام می شود. \r\n\r\n انتهای پیام/
7,زمان ثبت نام کنکور دانشگاه آزاد \r\n ایسنا:عبدالله سجادی جاغرق رییس مرکز آزمون دانشگاه آزاد اسلامی با اشاره به آغاز ثبت نام آزمون سراسری سال 1391 دانشگاه آزاد از ساعت 9 صبح روز دوشنبه 12 دی ماه از طریق سایت مرکز آزمون به نشانی http://www.azmoon.org/ ، گفت: ثبت نام آزمون سراسری به صورت اینترنتی تا ساعت 24 روز چهارشنبه 21 دی ماه ادامه دارد. \r\n\r\n وی با اشاره به انتخاب شش رشته در گروه غیرپزشکی توسط داوطلبان، خاطر نشان کرد: داوطلبان رشته های علوم پزشکی می توانند چهار رشته نیز انتخاب کنند. \r\n\r\n سجادی با اشاره تاثیر مثبت 25 درصدی سوابق تحصیلی در گزینش نهایی، گفت: ثبت نام مجدد داوطلبان کنکور از هفته اول اسفند ماه آغاز می شود. \r\n\r\n وی با اشاره به برگزاری آزمون رشته های غیرپزشکی دانشگاه آزاد در روزهای 15 و 16 تیر ماه، اظهار کرد: آزمون رشته های گروه علوم پزشکی 29 تیرماه برگزار می شود. \r\n\r\n رییس مرکز آزمون از اعلام نتایج نهایی کنکور در نیمه دوم شهریور ماه خبر داد و افزود: حدود 350 تا 400 هزار نفر در آزمون امسال پذیرفته می شوند. \r\n\r\n معاون سازمان سنجش: \r\n\r\n ثبت نام مرحله دوم کنکور از 30 بهمن آغاز می شود \r\n\r\n سید جلال طباطبایی معاون سازمان سنجش در گفت وگو با ایسنا، با اشاره به ثبت نام بیش از 920 هزار داوطلب در کنکور سراسری 91، گفت: مهلت ویرایش اطلاعات ثبت نامی و مرحله دوم ثبت نام داوطلبان از 30 بهمن ماه آغاز می شود و تا سوم اسفند ماه از طریق سایت سازمان سنجش به نشانی http://www.sanjesh.org/ ادامه دارد. \r\n\r\n وی با اشاره به برنامه زمان بندی پیش بینی شده برای کنکور 91 از مهلت ویرایش اطلاعات و ثبت نام دوره دوم برای داوطلبانی که مغایرت اطلاعاتی دارند از 30 بهمن ماه تا سوم اسفند ماه خبر داد و افزود: کنکور 91 در روزهای هشتم تا دهم تیرماه برگزارمی شود. \r\n\r\n وی با اشاره به اعلام نتایج اولیه داوطلبان به صورت کارنامه از 15 مرداد ماه، گفت: انتخاب رشته اینترنتی مجازین از 17 تا 23 مردادماه انجام می شود. \r\n\r\n طباطبایی از اعلام نتایج نهایی آزمون سراسری در محدوده زمانی 15 تا 17 شهریور ماه 91 خبر داد و افزود: کارنامه نهایی آزمون سراسری 28 شهریور ماه از طریق سایت سازمان سنجش منتشر می شود.
7,زمان اعلام نتایج کنکور سراسری سال 94 \r\n ابراهیم خدایی رئیس سازمان سنجش آموزش کشور در گفت وگو با خبرنگار گروه دانشگاه خبرگزاری فارس ، گفت: کنکور سراسری سال 94 با توجه به تقارن ماه مبارک رمضان زودتر از سال های گذشته و در روزهای 21 و 22 و 23 خرداد برگزار می شود. بنابراین نتایج آزمون سراسری سال 94 نیز زودتر از هر سال اعلام می شود. \r\n\r\n وی افزود: هنوز تاریخ دقیق اعلام نتایج مشخص نشده است ولی پیش بینی می شود اوایل مرداد ماه نتایج کنکور سراسری سال 94 آماده اعلام باشد. \r\n\r\n خدایی گفت: دفترچه ثبت نام برای آزمون نیز 19 بهمن ماه امسال بر روی سایت سازمان سنجش قرار می گیرد. \r\n\r\n انتهای پیام/
7,لغو شرط کنکور برای استفاده از معافیت سربازی \r\n سردار موسی کمالی با اشاره به برداشته شدن شرط پذیرش از طریق کنکور برای بهره مندی دانشجویان از معافیت تحصیلی گفت: در قانون جدید سربازی، شرط عبور از کنکور برای بهره مندی از معافیت تحصیلی برداشته شده و در حال حاضر نیز هر یک از مشمولان در صورتی که وارد غیبت نشده باشند، می توانند با ثبت نام در دانشگاه ها، نسبت به اخذ معافیت تحصیلی اقدام کنند.جانشین اداره منابع انسانی ستادکل نیروهای مسلح ادامه داد: در قانون قدیم به دانشجویانی که از طرقی به جز کنکور وارد دانشگاه می شوند، معافیت تحصیلی تعلق نمی گرفت و همین امر باعث می شد که برخی دانشگاه ها، مانند دانشگاه آزاد اسلامی با هزینه هایی بالا، اقدام به برگزاری کنکور کنند که تصویب این قانون به نفع آنها نیز شد.به گفته کمالی در این قانون همچنین مشکل آن دسته از دانشجویانی که در پردیس های بین المللی دانشگاه های مختلف دولتی در مناطقی نظیر کیش، چابهار، قشم و ... پذیرفته شده و به دلیل عدم اطلاع کافی از قوانین وارد غیبت از سربازی شده بودند نیز حل شد. امکان ادامه تحصیل دانشجویان تا دکترای تخصصی وی همچنین با اشاره به اینکه در قانون جدید امکان ادامه تحصیل و صدور معافیت تحصیلی برای دانشجویان مقطع دکتری تا سطح تخصص فراهم شده است به ایسنا گفت: در گذشته تنها دانشجویان می توانستند تا دکترای عمومی از معافیت تحصیلی بهره بگیرند و برای ادامه تحصیل باید ابتدا به سربازی اعزام می شدند که در قانون جدید، این مسئله نیز حل شد.به گفته کمالی از دیگر تسهیلاتی که در این قانون برای دانشجویان مصوب شده، امکان انصراف از تحصیل برای یکبار و تحصیل در رشته دلخواه است.جانشین اداره منابع انسانی ستادکل نیروهای مسلح اضافه کرد: دانشجویان انصرافی در صورتی که بخواهند در مقطع جدید ادامه تحصیل بدهند، مدت بهره مندی از معافیت تحصیلی برای آنان از نو محاسبه می شود و سال های قبل در مدت بهره مندی اش از معافیت تحصیلی تاثیری نخواهد داشت. تسهیل شرایط خروج از کشور دانشجویان کمالی با بیان اینکه در گذشته قوانین سختی برای خروج دانشجویانی که به سربازی نرفته اند از کشور وجود داشت به ایسنا گفت: در حال حاضر مشمولان لیسانس به بالا با تایید وزارت علوم و سپردن وثیقه ای که مقدار آن از سوی سازمان وظیفه عمومی ناجا تعیین می شود، می توانند به راحتی از کشور خارج شوند.وی افزود: در حال حاضر مقدار این وثیقه در حدود، 150 میلیون ریال است. فرصت یکساله به مشمولان دیپلم به بالا جانشین اداره منابع انسانی ستادکل نیروهای مسلح، با اشاره به تسهیلات در نظر گرفته شده برای امکان ادامه تحصیل مشمولان نیز، اظهارکرد: در حال حاضر هر فرد ذکور دارای مدرک تحصیلی دیپلم و بالاتر از آن یکسال فرصت دارد تا برای قبول شدن در مقطع بالاتر درس بخواند یا به خدمت سربازی اعزام شود.کمالی ادامه داد: با این قانون دیگر فردی بهانه ای نخواهد داشت که فرصت کافی برای مطالعه دروس نداشته است.
7,جزییات معافیت های پزشکی \r\n سردار موسی کمالی در این باره گفت: معافیت های پزشکی امر تخصصی است که باید موارد آن به طور تک تک در کمیسیون های تخصصی بررسی شود، با این وجود اگر چنانچه فردی مبتلا به عرق کف دست باشد و این بیماری وی ناشی از مشکلات غدد باشد، می تواند از معافیت سربازی استفاده کند.وی با اشاره به بحث سایر بیماری ها، ادامه داد: یکی دیگر از این معافیت ها، معافیت مربوط به دندان بود که اگر فردی در مجموع کمتر از 14 دندان داشت، از خدمت معاف می شد که بعضی با سوء استفاده از قانون، دندان خود را می کشیدند، اما در حال حاضر چنانچه این کشیدن دندان به علت بیماری های غددی باشد، فرد معاف می شود.کمالی به طنز خطاب به این گونه افراد گفت: البته فردی که حاضر باشد به خاطر نرفتن به سربازی تا آخر عمر بدون دندان باشد، دارای مشکلات عقلی است که می تواند از این طریق برای معافیت اقدام کند.وی، چاقی و لاغری ناشی از بیماری غدد را از دیگر موارد بهره مندی از معافیت برشمرد و اظهار کرد: چاقی و لاغری که به سبب بیماری غدد ایجاد شده باشد، می تواند سبب معافیت فرد شود.به گفته جانشین اداره منابع انسانی ستاد کل نیروهای مسلح، بیماری غدد آثار دیگری نیز دارد که در هنگام خدمت سربازی مشخص می شود؛ بنابراین بخشی از معافیت ها به این موضوع تعلق گرفته است.کوتوله ها معاف می شوندکمالی همچنین درباره شرایط بهره مندی از معافیت قد نیز به ایسنا گفت: در حال حاضر چنانچه طول قد مشمولان کمتر از 150 سانتی متر باشد، از انجام خدمت سربازی معاف می شوند که البته در حال کم کردن این قد در آیین نامه جدید هستیم، چرا که به نظر ما لزومی ندارد فردی که ممکن است دارای تخصص هم باشد، تنها به دلیل کوتاهی قد از سربازی معاف شود.شرایط بهره مندی از معافیت چشموی با اشاره به معافیت افرادی که دارای چشم ضعیف هستند نیز اظهار کرد: بر اساس قانون چنانچه مشمولین دیپلم و زیر دیپلم دارای یک چشم با نمره 5 و مجموع نمره دو چشم 8 و بالاتر باشد، می توانند از سربازی معاف شوند و مشمولین بالاتر از دیپلم نیز با یک چشم نمره 6 و دو چشم بیش از 10 نیز از خدمت معاف خواهند شد.جانشین اداره منابع انسانی ستاد کل نیروهای مسلح همچنین از تصویب آیین نامه جدید معافیت خبر داد و گفت: بر اساس این آیین نامه که به زودی تصویب می شود، تغییراتی در شیوه معافیت ها، به ویژه معافیت پزشکی ایجاد می شود.کمالی در مورد استمرار معافیت ها و یا اینکه آیا امکان لغو آن وجود دارد یا خیر نیز به ایسنا گفت: جز چند مورد از معافیت ها، مابقی معافیت هایی که به مشمولان تعلق می گیرد، در زمان صلح دائمی است.به گفته وی، ممکن است فردی مشمول معافیت کفالت پدر بالای 65 سال شده باشد و بلافاصله پس از اخذ معافیت، پدرش را از دست بدهد؛ اما با این وجود وی دیگر از سربازی معاف شده است.جانشین اداره منابع انسانی ستاد کل نیروهای مسلح اضافه کرد: در حال حاضر معافیت ازدواج با معلولان اِناث، معافیت ازدواج با بانوان جانباز و معافیت فرزندان ذکور مادران فاقد شوهر مشروط است که بر اساس آن برای دو مورد اول تا پنج سال و برای مورد آخر نیز تا 30 ماه به افراد معافیت موقت اعطا شده و پس از آن معافیت دائمی تعلق می گیرد.
7,تعیین هزینه معافیت از خدمت سربازی؛ دیپلمه ها 10 میلیون تومان، پزشکان متخصص 50 میلیون تومان \r\n میزان جرایم غایبان مشمول خدمت سربازی بالای 8 سال تعیین شد. \r\n\r\n به گزارش انتخاب، محمد مهدی مفتح سخنگوی کمیسیون تلفیق بودجه 94 در حاشیه نشست علنی صبح امروز پارلمان در نشست خبری در جمع خبرنگاران ضمن تشریح آخرین مصوبات این کمیسیون طی جلسات روز گذشته و صبح امروز گفت: ما در حال حاضر به آخرین جلسات کمیسیون تلفیق بودجه 94 نزدیک می شویم که فکر می کنم پس از یکی دو جلسه دیگر، کار کمیسیون تلفیق پایان یافته و گزارش نهایی آن بعد از 22 بهمن به صحن علنی مجلس ارجاع داده شود. \r\n\r\n وی به یکی از مصوبات این کمیسیون اشاره کرد و افزود: در آخرین جلساتی که داشتیم، نسبت به بعد هزینه ای بودجه 94 تصمیماتی اتخاذ کردیم که همانطور که قبلا نیز گفته شده است قرار بوده در این کمیسیون جرائمی برای معافیت های خدمت سربازی تهیه و تنظیم شود. \r\n\r\n مفتح اظهار داشت: بر اساس مصوبه کمیسیون تلفیق مصوب شد که کسانی که 8 سال به بالا دارای غیبت از خدمت سربازی هستند جرائمی را پرداخت کنند که بر این اساس مصوب شد که اگر فرد متقاضی زیر دیپلم باشد 10 میلیون تومان، دیپلم 15 میلیون تومان، فوق دیپلم 20 میلیون تومان، لیسانس 25 میلیون تومان و فوق لیسانس نیز 30 میلیون تومان پرداخت کند. بر اساس همین مصوبه مقرر شد که متقاضیان معافیت از خدمت سربازی با بالای 8 سال غیبت در رشته های دکترای غیر پزشکی 35 میلیون تومان، دکترای پزشکی 40 میلیون تومان و پزشکان متخصص و بالاتر 50 میلیون تومان برای معافیت از خدمت سربازی به عنوان جریمه پرداخت کنند. البته مقرر شده است که به ازای هر سال غیبت مازاد بر 8 سال، 10 درصد به مبلغ جریمه اضافه شده و غیبت بیش از 6 ماه نیز به دلیل اینکه اعداد رند شود، یک سال محسوب شود. \r\n\r\n مفتح تصریح کرد: کمیسیون تلفیق در بررسی هایی که انجام شده است برای مشمولان متاهل و دارای فرزند که بیش از 8 سال غیبت خدمت سربازی دارند تخفیفاتی را در نظر گرفته که بر این اساس برای مشمولان متاهل 5 درصد و برای مشمولان دارای فرزند، به ازای هر فرزند 5 درصد از مجموعه جریمه آنها کسر شود. \r\n\r\n سخنگوی کمیسیون تلفیق تاکید کرد: بر اساس همین مصوبه دارندگان این نوع کارت های معافیت خدمت سربازی از نامزدی در انتخابات نمایندگی مجلس شورای اسلامی، عضویت شوراهای اسلامی شهر و روستا و انتصاب در سمت های مدیریتی اعم از سیاسی و اداری دستگاه های موضوع ماده 5 قانون خدمات کشوری محروم هستند و نمی توانند مانند یک فردی که خدمت سربازی را انجام داده از این مزایا برخوردار باشند. \r\n\r\n اخبار اجتماعی - انتخاب
7,شرط 21 ماهه شدن سربازی در سال آینده \r\n سرویس سیاسی – اجتماعی: جانشین اداره منابع انسانی ستاد کل نیروهای مسلح درباره نحوه و مدت خدمت سربازانی که تا پایان امسال وضع سربازی خود را مشخص کرده اند، توضیحاتی ارائه داد. \r\n\r\n سردار موسی کمالی گفت: با توجه به این که از سال آینده مدت خدمت سربازی 24 ماه خواهد شد، لذا آن دسته از مشمولانی که تا پایان امسال نسبت به تعیین تکلیف سربازی خود اقدام کنند مدت سربازیشان 21 ماه خواهد بود. \r\n\r\n وی افزود: بنابراین ممکن است برخی مشمولان امسال برای وضع سربازی خود اقدام کنند اما در سال آینده به سربازی اعزام شوند که مدت خدمت سربازی این افراد هم 21 ماه خواهد بود.کمالی با اشاره به محدودیت های موجود و نیز ظرفیت مراکز آموزشی سربازان خاطرنشان کرد: در این شرایط قادر به اعزام همه مشمولان در سال 93 نیستیم. \r\n\r\n محمدمهدی مفتح سخنگوی کمیسیون تلفیق مجلس هم درباره معافیت های جدید خدمت سربازی گفت: طبق مصوبه این کمیسیون، کسانی که بیش از 5 سال غیبت از سربازی دارند با پرداخت جریمه از خدمت سربازی معاف می شوند. در واقع جرایمی را به تصویب رساندیم تا بر اساس آن فردی که بیش از 8 سال غیبت از سربازی داشته است، بتواند با پرداخت این جرایم معافیت بگیرد. \r\n\r\n وی افزود: این جرایم برای غایبان زیر دیپلم 10 میلیون، دیپلم 15 میلیون، فوق دیپلم 20 میلیون، لیسانس 25 میلیون، فوق لیسانس 30 میلیون، دکترای غیرپزشکی 35 میلیون، دکترای پزشکی 40 میلیون و پزشکان متخصص و بالاتر 50 میلیون تومان است. \r\n\r\n سخنگوی کمیسیون تلفیق مجلس با تأکید بر این که به ازای هر سال غیبت مازاد بر 8 سال، 10 درصد به مبلغ جریمه اضافه می شود، تاکید کرد: غیبت بیش از 6 ماه، به اندازه یک سال محسوب می شود و برای مشمولان متأهل 5 درصد و برای مشمولان دارای فرزند به ازای هر فرزند 5 درصد از مجموع جرایم کم می شود. \r\n\r\n مفتح با بیان این که این افراد نمی توانند مانند فردی که خدمت سربازی را انجام داده است، از همه مزایا برخوردار باشند، افزود: دارندگان این نوع کارت های معافیت از نمایندگی مجلس، عضویت در شوراهای اسلامی و انتصاب در سمت های مدیریتی اعم از سیاسی و اداری دستگاه های موضوع ماده 5 قانون خدمات کشوری محروم هستند.
7,توضیحات سردار کمالی در مورد معافیت های دروغین سربازی \r\n جانشین اداره منابع انسانی ستاد کل نیروهای مسلح با بیان اینکه موضوعی به نام سرباز صنعت وجود ندارد، اعلام کرد: از مردم درخواست می کنیم که اطلاعات صحیح در رابطه با معافیت ها را از تنها طریق ستاد کل نیروهای مسلح و سازمان وظیفه عمومی دریافت کنند. \r\n\r\n سردار موسی کمالی، مشاور معاون نیروی انسانی ستاد کل نیروهای مسلح در گفت وگو با ایسنا، درباره ارسال شدن برخی ایمیل ها مبنی بر فروش سی دی هایی با عنوان بهترین راه معافیت از سربازی اظهار کرد: \r\n\r\n در برخی از موارد مشاهده شده است که برخی از نشریات و سایت ها موضوعاتی را مبنی ارائه آموزش راه های معافیت سربازی از طریق سی دی ها یا جزوه های آموزشی منتشر می کنند، این در حالیست که افرادی برای سودجویی اقدام به انتشار این موضوعات می کنند. \r\n\r\n وی با بیان اینکه این جزوه و سی دی ها به مبلغ چهار تا پنج هزار تومان خرید و فروش می شود، افزود: در این سی دی ها و جزوه ها معافیت سربازی تحت عنوان سرباز صنعت ، معافیت پزشکی یا ثبت معدن عنوان شده است، در حالی که تمام این موضوعات یک شایعه و فریب است. \r\n\r\n کمالی با بیان اینکه موضوعی به عنوان سرباز صنعت وجود ندارد، افزود: بحث سرباز صنعت در سال 84 83 مانند طرح سرباز معلم مطرح شد که بر اساس آن تعدادی از سربازان رشته فنی مهندسی به کارخانه ها فرستاده می شدند که در آن زمان نیز موضوع معافیت آنان در میان نبود اما با توجه به ارزیابی که صورت گرفت، مشخص شد که عملکرد سرباز صنعت مثبت نیست، در نتیجه این موضوع از سال 86 متوقف شده و در حال حاضر سرباز صنعت وجود ندارد. \r\n\r\n وی با تاکید بر اینکه گرفتن معافیت با ثبت معدن کذب محض است، به ایسنا گفت: در عین حال یکسری از افراد سودجو با چاپ فرم هایی مدعی شده اند که افرادی که در جبهه خدمت کرده اند، می توانند وام بگیرند که این یک نوع کلاهبرداری است. \r\n\r\n جانشین اداره منابع انسانی ستاد کل نیروهای مسلح خاطرنشان کرد: پلیس آگاهی تعدادی از کلاهبرداران در زمینه معافیت های سربازی را دستگیر کرده است. \r\n\r\n به گفته وی یکی از متهمان این پرونده ها ادعا کرد که روزانه با فروش این فرم ها و سی دی ها حدود 10 میلیون تومان درآمد داشته است. \r\n\r\n کمالی تصریح کرد: تعدادی از گروه های سودجویی که در رابطه با انتشار سی دی و جزوه های آموزشی راه های معافیت سربازی فعال بودند، دستگیر شدند و در اعترافاتشان عنوان کردند با این فریب کاری سود زیادی را به دست آورده اند.
7,معافیت های جدید در سربازی \r\n جانشین سازمان وظیفه عمومی ناجا گفت: مشمولان دارای مدرک تحصیلی کارشناسی و کارشناسی ارشد \r\n می توانند با دریافت پروژه تحقیقاتی، از خدمت سربازی \r\n به مدت 2 ماه تا پایان خدمت معاف شوند. \r\n سردار ابراهیم کریمی گفت: دو دسته از مشمولان می توانند در دوران خدمت، پروژه ای را از بنیاد ملی نخبگان نیروهای مسلح دریافت کنند، دسته اول براساس ضوابط می توانند به این بنیاد مراجعه کرده و پس از قبول یک پروژه و اتمام آن، مدت انجام آن به عنوان خدمت سربازی آنها محاسبه خواهد شد. \r\n وی افزود: این افراد براساس نوع پروژه، می توانند از 2 ماه تا پایان مدت خدمت سربازی شان، کسر خدمت دریافت کنند . \r\n جانشین سازمان وظیفه عمومی ناجا با اشاره به اینکه، نخبگان با دریافت پروژه از خدمت سربازی معاف می شوند، یادآور شد: در گذشته، تنها افرادی که دارای مدرک تحصیلی فوق لیسانس بودند می توانستند پروژه ای را ضمن خدمت، دریافت کنند اما از امسال این طرح شامل دارندگان مدرک تحصیلی لیسانس نیز می شود، بنابراین نیازمندی های تحقیقاتی و پژوهشی به بنیاد ملی نخبگان نیروهای مسلح اعلام شده و مشمولانی که تمایل دارند، پروژه تحقیقاتی دریافت کنند، به یکی از واحدها، براساس نیازمندی هایی که از سوی نیروهای مسلح اعلام شده، معرفی و براساس نوع پروژه از کسر خدمت بهره مند شوند. \r\n سردار کریمی تصریح کرد: دسته دوم افرادی هستند که پروژه ای را به اتمام رسانده و هنگام خدمت، آن را به بنیاد نخبگان نیروهای مسلح ارائه می دهند و در صورتی که مورد نیاز نیروهای مسلح باشد، به کارگیری خواهد شد. این افراد نیز می توانند از کسر خدمت استفاده کنند. \r\n به گفته جانشین سازمان وظیفه عمومی ناجا، هم اکنون مشمولان براساس تمایل و تخصص شان اقدام به انتخاب پروژه می کنند. بنابراین پروژه ها کاربردی تر است.
7,تکذیب معافیت جدید تک پسران \r\n جانشین اداره منابع انسانی ستاد کل نیروهای مسلح با تکذیب معافیت تک پسرها از خدمت سربازی اظهار کرد: برای معافیت تنها فرزند ذکور ابلاغیه جدیدی صادر نشده است. \r\n\r\n سردار موسی کمالی در گفت و گو با ایسنا، افزود: در روزهای گذشته ابلاغ شد که تنها نوه ذکور بالای 18 سال جد و جده که فاقد فرزند ذکور هستند، از خدمت سربازی معاف می شوند این درحالیست که در گذشته اگر جد و جده فرزند دختر هم داشتند، این مقررات شاملشان نمی شد. \r\n\r\n وی ادامه داد: در حال حاضر با توجه به ابلاغیه جدید اگر جد و جده فرزند دختر داشته باشند، اما فاقد فرزند پسر باشند، تنها نوه ذکور بالای 18 سالشان می تواند از معافیت سربازی استفاده کند. \r\n\r\n جانشین اداره منابع انسانی ستاد کل نیروهای مسلح خاطرنشان کرد: مقررات درباره تک پسر خانواده ها همچون گذشته است که بر اساس آن، اگر پدری بالای 59 سال سن داشته باشد و دارای فرزند ذکور بالای 18 سال، وی از خدمت سربازی معاف می شود، همچنین اگر پدری که سن کمتر از 59 سال داشته اما به دلیل بیماری و نقص عضو نیاز به مراقبت داشته باشد، تنها فرزند بالای 18 سال وی از سربازی معاف خواهد شد.
7,"شرایط استفاده از معافیت در حین سربازی \r\n سردار حمید صدرالسادات در گفت وگویی، درباره سربازانی که ممکن است حین انجام خدمت سربازی واجد بهره مندی از معافیت شوند، گفت: اگر فردی مشغول سربازی باشد و در حین خدمت یکی از شرایط انواع معافیت را پیدا کند، باید به وظیفه عمومی محل اعزام خود مراجعه کرده و شرایط خود را تشریح کند. وی افزود: به عنوان مثال ممکن است فردی حین خدمت پدرش را از دست داده و مشمول شرایط بهره مندی از کفالت مادر شود یا اینکه در بررسی سوابق جبهه پدرش، مشخص شود که واجد این شرایط بوده است. رئیس سازمان وظیفه عمومی ناجا با بیان اینکه پس از مراجعه متقاضی به وظیفه عمومی محل اعزام، شرایط وی برای اعطای معافیت از سربازی بررسی می شود، گفت: در صورتی که فرد واجد این شرایط باشد و این شرایط به اثبات وظیفه عمومی برسد، ابلاغیه ترخیص و اعطای معافیت از سربازی، برای وی صادر می شود. "
7,تازه ترین تغییرات معافیت سربازی \r\n خبرآنلاین: وی گفت: بنا به پیشنهاد ستاد کل نیروهای مسلح و موافقت مقام معظم فرماندهی کل قوا، مهلت اجرای مقررات ایثارگران و امدادجویان با تغییراتی تا پایان اسفند سال 90 به مدت یکسال تمدید شد که جزئیات آن به این شرح اعلام می شود. \r\n\r\n مدت خدمت محققان فوق لیسانس و بالاتر به ازای تحقیق یا اختراعی که در خصوص مسائل نیروهای مسلح و انرژی اتمی ارائه می کنند براساس ضوابط ابلاغی از سوی ستاد کل دو ماه تا پایان خدمت کسر می شود. \r\n\r\n مدت خدمت مشمولان لیسانس یکماه، فوق لیسانس دو ماه، دکترا سه ماه و فوق دکترا چهار ماه کسر می شود. \r\n\r\n سربازان متاهل غیر غایب در استانهای محل سکونت خود بکارگیری می شوند. \r\n\r\n یکی از فرزندان تمام مادران فاقد شوهر تحت پوشش کمیته امداد حضرت امام خمینی (ره) که حداکثر دارای دو فرزند ذکور بالای 18 سال باشند از خدمت معاف است. \r\n\r\n آن دسته از خانواده های شاهد که دارای فرزند معلول جسمی و ذهنی باشند یکی از فرزندان آنها از خدمت معاف می شود. همچنین یگانه سرپرست خواهر مجردی که به سن 24 سالگی رسیده از خدمت معاف می شود. \r\n\r\n یکی از فزرندان خانواده هایی که سه فرزند آنها در حین خدمت فوت کرده است از انجام خدمت دوره ضرورت معاف می شود. یکی از فرزندان آزادگانی که بیش از سه سال در اسارت بوده ولی فرزندشان بعد از آزادی به سن سربازی رسیده است از خدمت معاف است. \r\n\r\n همچنین با توجه به معافیت یکی از فرزندان رزمندگان دارای 30 ماه سابقه جبهه و جانبازان دارای 25 درصد جانبازی و بالاتر، به شرح جدول زیر از مدت خدمت دوره ضرورت مشمولان و کارکنان وظیفه ای که مدت جبهه آنها کمتر از 30 ماه و میزان جانبازی کمتر از 2 درصد است، کسر می شود. \r\n\r\n سردار کمالی با بیان اینکه فرزند دوم شهدا از انجام خدمت دوره ضرورت معاف می شود تصریح کرد: تمام جانبازان بالای 15 درصد و یکی از فرزندان جانبازان 25 درصد و بالاتر و دو فرزند جانبازان 50 درصد و بالاتر از خدمت معاف می شوند و همچنین از مدت خدمت جانبازان زیر 15 درصد به تناسب کسر می شود. \r\n\r\n همچنین یکی از فرزندان رزمندگان دارای 30 ماه جبهه و دو فرزند رزمندگان دارای 60 ماه سابقه جبهه از خدمت معاف می شود. و یکی از فرزندان افرادی که جمع درصد جانبازی و سابقه جبهه آنها به سی امتیاز و دو فرزند افرادی که جمع درصد جانبازی و سابقه جبهه آنها به 60 برسد از خدمت معاف می شوند. \r\n\r\n آن دسته از خانواده شهدا، مفقود الاثرها، جانبازان، آزادگان، رزمندگان که یکی از فرزندان آنها از خدمت معاف شده ولی ضرورت استفاده از معافیت صادره مذکور به دلیل فوت، استخدام در نیروهای مسلح و غیره منتفی شده، می توانند با ابطال کارت معافیت صادر شده، کارت معافیت جدید را برای نفر دوم خانواده اختصاص دهند. \r\n\r\n یکی از فرزندان مفقود الاثرها، آزادگان که به واسطه استفاده پسر آنها (مفقودالاثر و آزاده) از معافیت خانواده شهدا سرباز شناخته شده است از خدمت معاف می شود. \r\n\r\n یکی از برادران شهدا، مفقود الاثرها و آزادگان که به واسطه پسر آنها( شهید، مفقود الاثر، آزاده) از معافیت خانواده شهدا سرباز شناخته شده از خدمت معاف می شود. \r\n\r\n یکی از فرزندان مفقود الاثرها و آزادگان که قبلا برادرش ( فرزند دیگر مفقود الاثر و آزاده) از معافیت خانواده شهدا استفاده کرده ولی به دلیل فوت یا مهاجرت تا پایان سال 89 نزد خانواده اش نباشد، از خدمت معاف است. \r\n\r\n مشمولانی که با جانبازان 25 درصد و بالاتر ازدواج کنند به صورت موقت از انجام خدمت دوره ضرورت معاف و پس از پنج سال، معافیت موقت آنان به دائم تبدیل می شود. \r\n\r\n جزییات تغییرات صورت گرفته در سال 90 نسبت به مقررات سال 89 \r\n\r\n مدت خدمت یکی از فرزندان رزمندگان از دو ماه تا نه ماه کسر می شود که پیش از این به ازای هر ماه خدمت 18 روز کسر خدمت صورت می گرفت بنابراین به منظور بهره مندی از خدمت سربازان این مدت محدود شده است. \r\n\r\n همچنین مدت خدمت یکی از فرزندان جانبازان زیر 25 درصد از دو ماه تا 8 ماه کسر می شود که پیش از این به ازای هر درصد جانبازی 22 روز از خدمت یکی از فرزندان آنها کسر شد. \r\n\r\n سرتیپ کمالی در ادامه نشست خبری توضیح داد: تغییرات صورت گرفته مشمول گذشته نمی شود بنابراین تمام مشمولان و سربازان وظیفه که در سال 88 و 89 گواهی کسر خدمت خود را دریافت کرده اند چه آن را تحویل نیروهای مسلح داده باشند با هنوز در دستشان باشد معتبر بوده و می توانند برای محاسبه آن اقدام کنند. \r\n\r\n کمالی گفت: مدت خدمت دوره سربازی در سال 90 نیز همچنان 18 ماه است که برای مشمولان لیسانس یک ماه، فوق لیسانیس دو ماه، دکتری سه ماه و همچنین خدمت در مناطق عملیاتی و امنیتی دو ماه و مناطق محروم و بد آب و هوا یک ماه کسر می شود. \r\n\r\n وی افزود: طرح اصلاح موادی از قانون خدمت وظیفه عمومی که در مهر سال 88 به تصویب مجلس رسیده به دلیل ایراد بار مالی شورای نگهبان همچنان منتظر اظهار نظر دولت است. بررسی های کارشناسی با همکاری نمایندگان دولت و ستاد کل نیروهای مسلح صورت گرفته و بایستی دولت نظر رسمی خود را اعلام کند که برابر اطلاع در دستور جلسه هیات وزیران قرار دارد. \r\n\r\n وی تصریح کرد: برنامه ای برای معافیت گروهی از مشمولان غایب و یا بخشش آنان وجود ندارد بلکه برخورد با مشمولانی که به قانون تمکین نکرده اند در سال 90 تشدید خواهد شد اما چنانچه این افراد خود را معرفی کنند و در حین خدمت حسن انجام خدمت داشته باشند تمهیداتی برای بخشش اضافه خدمت آنها از سوی فرماندهان و مشمولان اندیشیده شده است.
7,سربازی فقرزده؛ معافیت پولداری \r\n سربازی وظیفه ای است که بر عهده افراد ذکور کشور برای دفاع از ملت و بقای میهن قرار داده شده اما با این اقدام افرادی که از رفاه برخوردارند با پرداخت پول از سربازی معاف شده و مابقی افراد ناچارند به دلیل ناتوانی در خرید خدمت به سربازی اعزام شوند، این اقدام یک بی عدالتی تمام عیار در حق جوانانی است که توانایی خرید خدمت سربازی را ندارند. قانون خدمت سربازی برای تمام افراد ذکور کشور -به جز برخی استثنائات قانونی- است اما زمانی که بشود این وظیفه را با پول خرید تمام قداست و ابهت آن از بیم می رود و سربازی تبدیل به خدمت فقرایی می شود که پول برای خرید خدمت ندارند و ناچار به اعزام به سربازی هستند. \r\n\r\n از نظر اخلاقی نیز زیر سؤال بردن وظیفه میهنی جوانان با پرداخت پول چندان مناسب نیست. موضوع دیگر در این خصوص بحث خروج 4فوتبالیستی است که مشکل کارت پایان خدمت و خروج از کشور را دارند اما با موافقت ستاد کل نیروهای مسلح و با این عنوان که بعد از بازگشت از جام ملت ها با آنها برخورد قانونی می شود، توانسته اند برای مدتی از کشور خارج شوند. اگر چه خروج این افراد به منظور سر بلند کردن نام ایران در جهان است، اما این معافیت موقتی باید برای دیگر افراد نیز اجرایی شود و صرف فوتبالیست بودن نمی تواند مجوزی برای اقدامات خلاف و سپس فرار هر چند موقت از مجازات قانونی شود. هستند افراد عادی که با همین مشکل فوتبالیست ها در گیر هستند اما چون دستشان به مقامات بالای مملکتی نمی رسد، نمی توانند با توصیه افراد مسئول و بلند پایه از کشور خارج شوند. این استثنائات نباید فقط برای افراد خاص مثل فوتبالیست ها و توسط یک نهاد یا سازمان جامه عمل بپوشد بلکه باید در کمیته ای متشکل از نهادها و سازمان های مسئول در این باره تصمیم گیری و برای خروج از کشور افراد به منظور تحصیل، زیارت، درمان و... مجوز صادر شود تا شائبه بی عدالتی پیش نیاید.
7,"غیبت از سربازی، تاثیری بر معافیت ندارد \r\n مهر:سرهنگ حجت اله واعظی نژاد اظهار داشت: با تمدید مقررات ایثارگران و امدادجویان درسال 1390 افراد واجد شرایط می توانند در سال جاری نیز از معافیت سه برادری بهره مند شوند. \r\n\r\n وی تصریح کرد: منظور از معافیت سه برادری، معافیت یکی از فرزندان خانواده هایی است که سه فرزند آنها خدمت دوره ضرورت را انجام داده اند. \r\n\r\n واعظی نژاد گفت: افرادی که هریک از وضعیت های زیر را داشته باشند خدمت کرده تلقی شده و چنانچه در خانواده ای سه فرزند آنها واجد این شرایط باشند، فرزند چهارم می تواند از این معافیت بهره مند شوند. \r\n\r\n - اشخاصی که خدمت دوره ضرورت را انجام داده و دارای کارت پایان خدمت هستند. - کارکنان نظامی شاغل در نیروهای مسلح (کارکنان پایور) که از زمان نیل به اولین درجه آنها دوسال سپری شده و خدمتشان استمرار داشته باشد. - کارکنان نظامی پیمانی و کارمندان رسمی و پیمانی نیروهای مسلح مشروط برآن که حداقل نیمی از مدت تعهد آنان سپری شده و خدمتشان استمرار داشته باشد. \r\n\r\n - کارکنان بازنشسته نیروهای مسلح - متعهدین خدمت شاغل در سازمانهای دولتی (غیر نظامی) مانند قوه قضائیه، آموزش وپرورش ، وزارت بهداشت، سازمان هواپیمائی کشوری، کشتیرانی و... که دارای کارت معافیت متعهدین خدمت باشند ویا اینکه حداقل نیمی از مدت تعهد آنان سپری شده و خدمتشان درقالب تعهد استمرار داشته باشد. \r\n\r\n - مشمولینی که خدمت سربازی خود را در قالب اعضای هئیت علمی دانشگاه ها به اتمام رسانده اند. \r\n\r\n - سربازان منقضی خدمت که دارای گواهی ترخیص از خدمت می باشند(افرادی که هنوز کارت پایان خدمت آنان صادر نشده است) - سربازان حین خدمت (برادر سوم) در صورتی که حداقل بک سال از خدمت دوره ضرورت آنان سپری شده و خدمتشان استمرار داشته باشد. \r\n\r\n - اشخاصی که پس از انجام حداقل یک سال خدمت دوره ضرورت یا نیمی از تعهد خدمت ، در حین خدمت یا انجام تعهد فوت کرده باشند. - کسانی که در حین انجام خدمت دوره ضرورت و یا تعهد شهید ویا جانباز شده باشند. \r\n\r\n - بسیجیانی که در دوران دفاع مقدس شهید و یا جانباز شده باشند ( برابر قانون احتساب خدمت در جبهه افراد جزو خدمت دوره ضرورت مصوب 1366) - سربازانیکه پس از انجام 12ماه خدمت ، بدلیل بیماری یا نقص عضو معافیت پزشکی اخذ کرده باشند. \r\n\r\n - سربازانی که پس از انجام 12ماه خدمت، به سبب ادامه تحصیل ، از خدمت ترخیص و دارای معافیت تحصیلی معتبرباشند. \r\n\r\n - مشمولانی که در گذشته پس از انجام حداقل 18 ماه خدمت دوره ضرورت به دلایل مختلف از کارت معافیت بهره مند شده باشند. \r\n\r\n - طلاب علوم دینی که براساس ""مقررات احتساب خدمت روحانیون در امور علمی ، فرهنگی و تبلیغاتی جز خدمت دوره ضرورت ""و از طریق تیپ83 امام جعفرصادق(ع) ، خدمت دوره ضرورت را انجام داده ( دارای کارت پایان خدمت یا معافیت باشند) ویا اینکه حداقل یکسال از خدمت مورد تعهد برابر مقررات مذکور را انجام داده و انجام تعهد آنان استمرار داشته باشد. \r\n\r\n سرهنگ واعظی نژاد با اعلام اینکه غیبت مشمولان، مانع از برخوداری آنان از این معافیت نمی شود، خاطر نشان کرد: به ازای هر سه فرزند خدمت کرده در خانواده، یک فرزند معاف می شود وی در پایان یادآور شده: شرط بهره مندی از این معافیت، انتساب برادران به یک پدراست."
7,خبر خوش برای سرباز فراری ها \r\n به گزارش اقتصاد پرس ، سردار ابراهیم کریمی درباره جزییات فراخوان پرداخت جریمه ریالی طرح مشمولان غایب واجد شرایط به جای انجام خدمت سربازی گفت: تاکنون مبلغ این جریمه تصویب نشده اما برای سرعت دهی به این موضوع آمدیم و زمانی را برای پیش ثبت نام متقاضیان در نظرگرفتیم و براین اساس بنا شد تا کلیه مشمولان واجدشرایط که تا پایان سال 94، هشت سال از مدت غیبت شان از سربازی گذشته باشد در 15 بهمن تا 15 اسفندماه امسال به دفاتر پلیس 10+ مراجعه و درخواست خود را ثبت کنند. \r\n\r\n وی با بیان اینکه اولویت اول ما اعزام به سربازی است و موضوع جریمه ریالی مشمولان راهکار دومی است که در نظر گرفته شده، گفت: اگر افراد در این بازه زمانی ثبت نام کرده اما پس از اعلام مبلغ جریمه منصرف شوند، می توانند انصراف خود را اعلام کنند و ما در این خصوص فراخوانی اعلام خواهیم کرد. \r\n\r\n جانشین سازمان وظیفه عمومی ناجا در عین حال افزود: اما زمان فرصت دوباره برای ثبت درخواست معافیت به مشمولان غایب واجدشرایط داده نخواهد شد و تمامی متقاضیان می بایست ظرف بازه زمانی تعیین شده برای ساخت درخواست خود به دفاتر پلیس 10+ مراجعه کنند. \r\n\r\n کریمی درباره اینکه چرا مدت غیبت سربازی تا پایان سال 94 در نظر گرفته شده، گفت: این تصمیمی است که گرفته شده و در اینجا بنا نداریم درباره جزییات صحبت کنیم اما برابر این تصمیم کلیه مشمولان غایبی که تا پایان سال 94، هشت سال از غیبت شان گذشته باشد می توانند درخواست خود را ثبت کنند. به عنوان مثال ممکن است فردی هم اکنون دارای 7 سال غیبت از سربازی باشد اما چون تا پایان سال 94 سال های غیبتش از سربازی به هشت سال می رسد می تواند درخواست خود را ثبت کرده و پس از تصویب قطعی رقم مبلغ با پرداخت جریمه از سربازی معاف شود. \r\n\r\n وی درباره مشمولان خارج از کشور نیز اظهار کرد: این افراد نیز می بایست به سفارتخانه ها، کنسولگری ها و یا دفاتر حافظ منافع کشورمان مراجعه کرده و درخواست شان را ثبت کنند، البته راهکار دیگری نیز وجود دارد که والدینشان یا بستگان درجه یک شان به وکالت از این افراد برای تحت این درخواست در کشور اقدام کنند. \r\n\r\n خبر خوش برای سرباز فراری ها \r\n\r\n جانشین سازمان وظیفه عمومی ناجا در پاسخ به سوالی درباره اینکه آیا سربازان فراری نیز می توانند با پرداخت جریمه ریالی از انجام خدمت سربازی معاف شوند یا خیر؟ گفت: آن دسته از سربازان فراری نیز که هشت سال از تاریخ فرارشان از یگان خدمتی گذشته باشد، می توانند در این بازه زمانی به دفاتر پلیس 10+ مراجعه و درخواست خود را ثبت کنند. \r\n\r\n منبع: ایسنا \r\n\r\n مطالب مرتبط \r\n اعلام میزان جرایم سربازان غایب از سال 94 شرایط توجیه غیبت مشمولان غایب جزییات اعطای کارت پایان خدمت به فراری ها جریمه سربازان فراری 30 تا 50 میلیون تومان جعل کارت پایان خدمت غیر ممکن شد
7,افزایش حوادث ناشی از گاز در کشور/ لزوم توجه دوگانه سوز کردن خبازی ها \r\n به گزارش خبرگزاری فارس از آمل، محمدرضا یوسفی پور امشب در پایان مانور سراسری مقابله با افت فشار گاز در جمع اعضای کمیته مانور با حضور خبرنگاران با بیان اینکه صنعت گاز ناگزیر از چابک بودن است، اظهار کرد: نظام جمهوری اسلامی ایران با 17 هزار روستا و یک هزار شهر حجم بسیار زیادی در بخش گازرسانی را پوشش می دهد و هیچ راهی جز چاره اندیشی برای افت فشار گاز ندارد. \r\n\r\n وی با تاکید بر اینکه برگزاری مانور برای چالاکی، یکی از کارهای ابتدایی است، افزود: مانور افت فشار گاز ابتدا از شهر سبزوار آغاز و سپس در شهرهای مریوان، ایلام، مهاباد، مرند و آمل ادامه یافت. \r\n\r\n یوسفی پور با گله مندی از اقدام نامناسب مسئولان شهرستان آمل نسبت به عدم اجرای دوگانه سوز کردن خبازی ها اظهار کرد: در این امر از سوی مسئولان دستگاه های اجرایی توجه ویژه ای صورت نگرفته است. \r\n\r\n این مسئول برگزاری مانور در کشور را با سه هدف تمرین همکاران، جلب مشارکت مسئولان ارشد استان و آگاهی رسانی به مردم عنوان کرد و گفت: شرکت ملی گاز ایران در راستای مقابله با افت فشار گاز با دو محور سخت افزاری اعم از راه اندازی ایستگاه ها و نرم افزاری با برگزاری کلاس های آموزشی و مانور در دستور کار قرار داده است. \r\n\r\n مدیر ایمنی، بهداشت و محیط زیست شرکت ملی گاز ایران با اشاره به تعداد حوادث خانگی در سال گذشته از افزایش 7/26 درصدی حوادث گازی در کشور تصریح کرد: سال گذشته میزان اشتعال و انفجار گاز در کل کشور حدود هشت درصد بوده که میزان حوادث خانگی نسبت به سال 91 معادل 50 درصد و در امر آتش سوزی 12 درصد افزایش داشته است. \r\n\r\n وی با بیان اینکه در سال گذشته سه استان قم، سمنان و خراسان شمالی نسبت به تعداد حوادث در بخش خانگی بیشترین آمار را داشته اند، تصریح کرد: در این امر دو استان همدان و اصفهان از ظرفیت مناسبی برخوردار بوده و مازندران تقریبا با 6/4 درصد در بخش میانی جدول شرکت ملی گاز ایران قرار گرفته است. \r\n\r\n یوسفی پور اضافه کرد: در سال گذشته آمارهایی که از سوی شرکت ملی گاز ایران به ثبت رسیده نشان می دهد 3/76 درصد در بخش دودکش، 1/13 درصد عدم تهویه مناسب، در استفاده از وسایل ویژه برای گرم کردن محیط 1/3 درصد و سایر موارد تولید و رشد گاز مونوکسیدکربن 9/5 درصد و نواقص وسایل گازسوز 6/1 درصد علت حوادث را تشکیل می دهد. \r\n\r\n انتهای پیام/86011 /ش30
7,76 درصد دودکش بخاری های گازی منازل در سال گذشته استاندارد نبود \r\n به گزارش خبرگزاری تسنیم از آمل ، محمدرضا یوسفی پور ظهر امروز در جمع خبرنگاران، مهم ترین مسئولیت کنترل لوله کشی گاز داخلی و خانگی مردم از سوی شرکت ملی گاز ایران بیان و اظهارداشت: علی رغم این مسئولیت محول شده این شرکت با سازمان نظام مهندسی و وزرات راه وشهرسازی با وجود عدم مسئولیت در جهت فرهنگ سازی در این امر اقدام می کند. \r\n\r\n وی افزود: امسال از سوی وزراتخانه نفت ایران برای وزاری بهداشت، راه وشهرسازی و صداوسیمای کشور و سازمان های مرتبط 80 کتابچه شامل تجهیزو تکمیل حوادث سال 92 بخصوص مازندران فرستاده شده است. \r\n\r\n یوسفی پور با تاکید براینکه امسال در کار جدید 31 استان را تجزیه و تحلیل جداگانه کردیم، افزود: این کار جدید به صورت سی دی درآورده و در اختیار استان ها قرار داده شد. \r\n\r\n یوسفی پور افزود: در مسائل فرهنگی و ایمنی و اطلاعات ایمنی متناسب با شرایط هر استان، با شرایط اقلیمی و فرهنگی و خانوار متفاوت است. \r\n\r\n مدیر HSE شرکت ملی نفت ایران با اعلام اینکه در سال گذشته 76 درصد عامل مرگ های خاموش، عامل دودکش بوده است، بیان داشت: این مرگ ها به شکل های گوناگون چون عدم وجود دودکش یا وجود دودکش غیراستاندارد و یا نقایصی در دودکش مطرح شده بود. \r\n\r\n وی عامل بعدی مرگ های خاموش را عدم تهویه در منازل مسکونی کوچک عنوان کرد و گفت: این عامل بسیار مهم است و مردم کمتر به آن توجه دارند. \r\n\r\n یوسفی پور خاطرنشان کرد: این عامل در سال گذشته حدود 13 درصد از آمار مرگ های خاموش را به خود اختصاص داده بود. \r\n\r\n انتهای پیام/ج
7,"محدودیت های ترافیکی در محورهای مواصلاتی مازندران\r\nخبرگزاری پانا: پلیس راه فرماندهی انتظامی استان مازندران، در اطلاعیه ای از اعمال محدودیت های ترافیکی در محورهای مواصلاتی استان خبر داد.\r\nبه گزارش خبرگزاری پانا، در این اطلاعیه آمده است، تردد موتور سیکلت از ساعت12 ظهر فردا چهارشنبه 20 خردادماه تا ساعت24 روز جمعه 22 خردادماه از محور کندوان ( چالوس- کرج ) هراز ، فیروزکوه و بالعکس ممنوع می باشد. <br/> این گزارش حاکی است، در محور "" چالوس– کرج "" تردد انواع اتوبوس، تریلر، کامیون و کامیونت از این محور ممنوع می باشد. <br/> همچنین تردد انواع وسایل نقلیه از ساعت 14 روز جمعه 22 خرداد ماه تا ساعت دو بامداد روز شنبه 23 خرداد از کرج به سمت مرزن آباد ممنوع بوده و با اعلام ماموران پلیس راه در محل تردد انواع وسایل نقلیه از ساعت 17 روز جمعه تا ساعت دو بامداد روز شنبه از 15 کیلومتر بالای مرزن آباد ( دزدبن ) به سمت کرج به صورت یک طرفه خواهد بود . <br/> در محور هراز تردد کلیه تریلی ها، کامیون ها و اتوبوس ها تا اطلاع ثانوی از محور هراز ممنوع می باشد. <br/> براساس این گزارش ، در محور فیروزکوه تردد کلیه تریلرها به استثنای تریلی های حامل مواد سوختی و فاسد شدنی از ساعت 6 صبح تا 24روزهای چهارشنبه و جمعه این هفته از تهران به قائم شهر و بالعکس ممنوع می باشد. <br/> ضمناً مرکز کنترل ترافیک پلیس راه استان با خط امین 2182934 بطور شبانه روزی پاسخگوی وضعیت راههای استان می باشد."
7,ترافیک نیمه سنگین در باند جنوبی آزادراه تهران-کرج\r\n/ \r\n سرهنگ رحمانی، سرپرست مرکز اطلاعات و کنترل ترافیک راهور ناجا از ممنوعیت تردد کامیون و کامیونت در محور کرج-چالوس خبر داد و گفت: این ممنوعیت در محور هراز نیز اعمال می شود\r\n/ \r\n سرهنگ رحمانی، سرپرست مرکز اطلاعات و کنترل ترافیک راهور ناجا از ممنوعیت تردد کامیون و کامیونت در محور کرج-چالوس خبر داد و گفت: این ممنوعیت در محور هراز نیز اعمال می شود
7,ناجا: کشف 650 میلیون تومان داروی جنسی و مکمل ورزشی \r\n رییس پلیس فضای تولید و تبادل اطلاعات تهران بزرگ از کشف مکمل های ورزشی و داروهای جنسی غیرمجاز به ارزش بیش از 6.5 میلیارد ریال خبر داد. \r\n\r\n سرهنگ محمدمهدی کاکوان در گفت وگو با ایسنا، در تشریح جزییات این خبر گفت: یکی از عملیات هایی که اجرای آن برعهده پلیس فتا بوده، عملیاتی به نام پانجی آ است که در این عملیات با فروشندگان و عرضه کنندگان داروها و لوازم دارویی و بهداشتی غیرمجاز در فضای مجازی برخورد می شود و در این راستا نیز هفته گذشته مرحله ای دیگر از این طرح در تهران و چندین استان دیگر به اجرا در آمد. \r\n\r\n رییس پلیس فتای پایتخت ادامه داد: هفته گذشته این طرح نیز در تهران بزرگ به مرحله اجرا در آمد و درآن تعداد قابل توجهی مکمل ورزشی داروهای جنسی و دیگر اقلام دارویی جمعا به ارزش 652 میلیون تومان از سوءاستفاده گران کشف و ضبط شد. \r\n\r\n وی با بیان اینکه بخش عمده ای از این محصولات را مکمل های ورزشی و داروهای جنسی تشکیل می دادند گفت: تمامی اقلام مشکوفه تقلبی و غیرمجاز بوده، از این میان 14 هزار و 940 قلم را مکمل های ورزشی غیرمجاز و 4661 عدد را نیز داروهای جنسی تقلبی و غیرمجاز شامل می شود که معلوم نبود که در صورت مصرف چه عوارض کوتاه مدت و یا بلندمدتی را برای خریداران در پی داشت. \r\n\r\n کاکوان همچنین اضافه کرد: در اجرای این عملیات 27 تن نیز در سطح تهران بزرگ دستگیر شده اند که برای این افراد پرونده ای تشکیل شده و برای صدور حکم و ادامه روند رسیدگی به جرم روانه دادسرا شدند. \r\n\r\n رییس پلیس فضای تولید و تبادل اطلاعات تهران بزرگ با اشاره به اجرای این طرح در برخی دیگر از استان های کشور نیز گفت: در این خصوص پلیس فتای ناجا یا روسای پلیس فتای استان ها اطلاع رسانی خواهند کرد و آنچه که گفته شد مربوط به تهران بزرگ است. \r\n\r\n به گفته کاکوان با سایت ها و شبکه هایی که اقدام به تبلیغ و فروش این اقلام کرده بودند، برخوردهای قانونی صورت گرفت. \r\n\r\n رییس پلیس فتای کشور با بیان اینکه اجرای چنین طرح هایی ادامه دارد، در هشداری به شهروندان گفت: متاسفانه برخی گمان می کنند برای تهیه برخی داروها به ویژه مکمل های ورزشی و داروهای جنسی، نیازی به نظر پزشک یا متخصص وجود ندارد، از این رو خودشان وارد عمل شده و بخش قابل توجهی از آنان نیز به واسطه اینترنت اقدام به خرید چنین محصولاتی می کنند. \r\n\r\n در این شرایط سایت ها و شبکه های سودجو و فرصت طلب نیز وارد عمل شده و علاوه بر نیز برخی از آنان ازطریق کلاهبرداری رمز کارت و اطلاعات حساب را برداشته و سپس اقدام به خالی کردن حساب مشتریان کنند، برخی دیگر نیز اقدام به فروش داروهای تاریخ مصرف گذشته و یا غیرمجاز می کنند که در خوشبینانه ترین حالت، این داروها هیچ تناسبی با ساختار بدن نداشته و موجب عوارض جانبی می شود. \r\n\r\n رییس پلیس فضای تولید و تبادل اطلاعات تهران بزرگ از شهروندان خواست برای تهیه مکمل های ورزشی و داروهای جنسی و همچنین دیگر داروهایی که برخی از سودجویان ادعا می کنند که تنها در اینترنت و با قیمتی ارزانتر امکان فروش آن وجود دارد، حتما به داروخانه ای که پزشک در آن حضور دارد مراجعه کرده و از انجام چنین خریدهایی به جد پرهیز کنند.
7,"معاون گردشگری سازمان منطقه آزاد کیش خبر داد\r\nآغاز جشنواره تابستانی کیش همزمان با عید فطر\r\nمعاون گردشگری سازمان منطقه آزاد کیش گفت: جشنواره تابستانی کیش امسال همزمان با عید سعید فطر آغاز می شود و برنامه های شاد و مفرحی زیادی در آن تدارک دیده شده است.\r\nبه گزارش خبرگزاری فارس از جزیره کیش به نقل از روابط عمومی و امور بین الملل سازمان منطقه آزاد کیش٫ محمد محب خدایی در نشست خبری که در سالن اجتماعات سازمان با حضور مدیر روابط عمومی و امور بین الملل سازمان منطقه آزاد کیش و نمایندگان و خبرنگاران رسانه های مختلف برگزار شد با اشاره به برگزاری جشنواره های مختلف در تابستان 94 گفت: جشنواره تابستانی کیش امسال همزمان با عید سعید فطر آغاز می شود و برنامه های شاد و مفرح زیادی در آن تدارک دیده شده است. \r\n\r\n معاون گردشگری سازمان منطقه آزاد کیش افزود: جشنواره خرید، جشنواره سلامت، مسابقه بازی های کامپیوتری، اجرای کنسرت، رالی تور، مسابقات ورزشی، برنامه های استقبال در فرودگاه و اجرای جُنگ شادی در تالار شهر از جمله برنامه های متنوعی است که در جشنواره تابستانی کیش برگزار می شود. \r\n\r\n وی در خصوص جشنواره خرید با اشاره به اینکه محوریت سفر به کیش در مرحله اول خانواده ها هستند، گفت: خانواده ها یکی از پتانسیل های قوی گردشگری در جزیره کیش به شمار می روند، به همین منظور برای جذب خانواده ها در برنامه ریزی ها توجه شده است که برنامه هایی ویژه سنین مختلف و همه اعضای خانواده برگزار شود. \r\n\r\n به گفته معاون گردشگری سازمان منطقه آزاد کیش، کنترل کیفی و کمی کالاها در مبادی ورودی نیز از اقداماتی است که در راستای بهبود گردشگری خرید و رونق اقتصادی بازارها توسط معاونت اقتصادی سازمان منطقه آزاد کیش در حال انجام است. \r\n\r\n وی همچنین به اهدای جوائز مختلف در این جشنواره اشاره کرد و افزود: روزانه در مراسم قرعه کشی بازارها یک دستگاه خودرو، 10 تا 30 درصد تخفیف خرید و از طریق جامعه بازاریان و بازرگانان کیش نیز هر روزه تا سقف 10 میلیون تومان به عنوان جایزه ویژه به گردشگران اهدا می شود. \r\n\r\n محب خدایی در ادامه از جشنواره سلامت به عنوان یکی دیگر از جشنواره های تابستانی کیش یاد کرد و گفت: همزمان با برگزاری جشنواره تابستانی با همکاری مرکز توسعه و سلامت، بیمارستان کیش و بیمارستان فوق تخصصی ایرانیان به گردشگران خدماتی نظیر ویزیت رایگان و تخفیف های 50 درصدی اعطا می شود. \r\n\r\n وی افزود: در این جشنواره با حضور جراحان و متخصصان مطرح کشور در زمینه های فایبرو اسکن کبد توسط پروفسور موید علویان، نازایی توسط پروفسور دبیر اشرافی، روماتولوژی و مفاصل توسط پروفسور امام و پوست و زیبایی توسط دکتر نصیری به گردشگران خدمات ارائه می شود. \r\n\r\n معاون گردشگری سازمان منطقه آزاد کیش ادامه داد: همچنین خدمات ماسه درمانی، آب درمانی و طب سنتی نیز از دیگر برنامه های جشنواره سلامت در جشنواره تابستانی 94 است. \r\n\r\n این مسئول گفت: سومین جشنواره رالی تور از دیگر برنامه های مفرح و شادی است که معاون گردشگری سازمان منطقه آزاد کیش به آن اشاره کرد و گفت: جایزه این برنامه که با مشارکت شرکت ""هپکو"" برگزار می شود یک دستگاه لودر است. \r\n\r\n وی خاطرنشان کرد: همچنین تسهیلات سفر به کیش از دیگر جوایز رالی تور جایزه بزرگ کیش است. \r\n\r\n به گفته محب خدایی این جشنواره همواره مورد استقبال زیادی واقع شده با هدف جذب گردشگر، آموزش ایرانگردی، رعایت قوانین و مقررات راهنمایی و رانندگی برگزار می شود. \r\n\r\n معاون گردشگری سازمان منطقه آزاد کیش در خصوص مسابقه بازی های کامپیوتری نیز گفت: این برنامه از دیگر برنامه هایی است که برای اولین بار در کیش اجرا می شود. \r\n\r\n خدایی افزود: در طول جشنواره تابستانی مسابقات بازی های کامپیوتری در مرحله اول برای علاقمندان داخل کشور در کیش برگزار می شود و در مرحله دوم از اوایل مهر نفرات برتر این رقابت ها در مسابقات آسیایی در جزیره کیش با حضور 80 شرکت کننده کشورهای مختلف رقابت می کنند. \r\n\r\n معاون گردشگری سازمان درپایان از برگزاری برنامه ای ویژه کودکان با نام دهکده لاکی و دلفی در جشنواره تابستانی کیش یاد کرد و گفت: در این دهکده کودکان با کاراکترهای عروسکی با نام های لاکی و دلفی آشنا می شوند، این عروسک ها دو شخصیت اصلی در حوزه گردشگری کیش هستند و در کنار آن برنامه های زیادی مانند گریم کودکان در بازارها و نمایش های مختلف برگزار می شود. \r\n\r\n انتهای پیام/88003/غ"
7,معاون طبیعی اداره کل حفاظت محیط زیست خوزستان:\r\nمرگ 20 رأس آهو در کانال آب/ سازمان آب و برق کوتاهی می کند\r\nاهواز - معاون طبیعی اداره کل حفاظت محیط زیست خوزستان گفت:20 رأس آهوی در منطقه میشداغ تاکنون با سقوط در کانال پای پل غرب کرخه جان داده اند.\r\nعادل مولا در گفتگو با خبرنگار مهر اظهار کرد: یک کانال پای پل برای آبیاری زه کشی زمین های غرب کرخه وجود دارد که پروژه این کانال به دلیل کمبود آب مسکوت مانده بود. در اجرای طرح انتقال آب غدیر، ایستگاه های پمپاژ راه اندازی شده و آب را در این کانال رهاسازی کردند. این نکته بسیار حائز اهمیت است که کانال فوق هیچ مجوزی ندارد. \r\n\r\n وی افزود: سازه کانال شرایط بسیار بد و نامناسبی دارد به گونه ای که ابتدا شیب صاف بوده و سپس به شدت تند می شود. هر جانداری که در این کانال بیفتد قطعا جان خود را از دست خواهد داد. \r\n\r\n معاون محیط زیست طبیعی اداره کل حفاظت محیط زیست خوزستان تصریح کرد: در شرایط کم آبی حاکم بر استان خوزستان، تنها منبع آبی این گونه از آهوها همین کانال است. در سال گذشته 16 رأس آهوی و در سال جاری نیز تاکنون چهار رأس آهو از همین گونه که برای نوشیدن آب به این کانال رفته اند، درون کانال افتاده و خفه شده اند. \r\n\r\n مولا بیان کرد: متأسفانه طی یک سال اخیر، جلسات متعددی را با آب و برق خوزستان به منظور رفع مشکل سازه ای این کانال تشکیل دادیم که هیچ کدام هم به نتیجه قابل قبولی منتهی نشد. آب و برق خوزستان تنها جواب های سر بالا از جمله اجرای طرح ها و پروژه ها داده ولی در عمل تاکنون هیچ کاری برای رفع این مشکل انجام نداده است. \r\n\r\n وی عنوان کرد: محیط زیست از سال گذشته تاکنون شاهد تلف شدن این آهوها بوده و باوجود تذکرات پیاپی به آب و برق خوزستان هیچ نتیجه ای نگرفته است. به سازمان آب و برق پیشنهاد دادیم که یا دیوارهای کانال را ایمن سازی کند یا اجازه برداشت آب از کانال و رهاسازی آن در نزدیکی کانال برای تأمین آب آهوها به ما بدهد. \r\n\r\n معاون محیط زیست طبیعی اداره کل حفاظت محیط زیست خوزستان در پایان گفت: متأسفانه آب و برق هیچ کدام از پیشنهاد های ما را اجرایی نکرده و اگر وضعیت به همین منوال ادامه پیدا کند از طریق مراجع قضایی پیگیری کرده و برخوردهای لازم را انجام می دهیم. \r\n\r\n به گزارش خبرنگار مهر به نقل از اداره کل حفاظت از محیط زیست خوزستان، کانال موسوم به پای پل در منطقه حفاظت شده میشداغ اصلی ترین کانال انتقال آب از سد تنظیمی کرخه از دهه 80 توسط سازمان آب و برق احداث شده است. \r\n\r\n این کانال علاوه بر جدایی دو زیستگاه آهو، باعث شده به دلیل کمبود شدید منابع آبی و خشک شدن چشمه های طبیعی آن محدوده، حیات وحش را مجبور به تلاش برای نوشیدن آب از کانال کرده که به دلیل ساختار خاص دیواره کانال، به درون آن سقوط کرده و محکوم به تلف شدن و یا گرفتاری در دام شکارچیان هستند. \r\n\r\n این موضوع تا آنجا پیش رفته که از زمان آبگیری کانال تاکنون چندین رأس آهو در کانال افتاده و تلف شده است این درحالی است که این گونه درخطر انقراض خاص همین منطقه بوده در هیچ جای استان دیده نمی شود و جمعیت بسیار کمی دارد. \r\n\r\n اداره کل حفاظت محیط زیست خوزستان در سال های اخیر بارها با سازمان آب و برق خوزستان مکاتبه داشته و تشکیل جلسه داده است و ضمن هشدار به لزوم اقدامات پیشگیرانه طرح هایی برای جلوگیری از سقوط آهو در کانال ارائه داده و از آن سازمان درخواست اقدامات پیشگیرانه کرده است ولی تاکنون موفقیتی در این زمینه حاصل نشده است. از جمله پیشنهاد هایی که اداره کل محیط زیست طی نامه های مکرر به آن سازمان ارسال کرده می توان به طرح ایمن سازی و ایجاد موانع فیزیکی در امتداد کانال است.
